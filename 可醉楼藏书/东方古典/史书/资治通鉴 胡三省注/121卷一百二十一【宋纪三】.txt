卷第一百二十一【宋纪三】起着雍执徐（戊辰），尽上章敦牂（庚午），凡三年

     太祖文皇帝上之中

     元嘉五年〔（戊长、四二八）〕

     春，正月，魏京兆王黎卒。

     荆州刺史、彭城王义康，性聪察，在州职事修治。〔治，直吏翻。〕左光禄大夫范泰谓司徒王弘曰：「天下事重，权要难居。卿兄弟盛满，当深存降挹。〔谓弘及弟首皆居权要。〕彭城王，帝之次弟，宜征还入朝，共参朝政。〔朝，直遥翻。〕弘纳其言。时大旱、疾疫，弘上表引咎逊位，帝不许。

     秦商州刺史领浇河太守姚浚判，隆河西，〔晋时，张祚以敦煌为商州。时敦煌属河西，炽盘盖以浚遥领迥州而守浇河也。浇，坚尧翻。隆，户江翻。〕秦王炽盘以尚书焦嵩代浚，帅骑三千讨之。〔师，读日率。骑，奇寄翻。〕二月，嵩为吐谷浑元绪所执。魏改元神脉。〔脉，居牙翻，牡鹿也。也获神鹿改元。魏书灵征志：时定州获白脉。白脉，鹿也。又见于乐陵。〕

     魏改元神。〔，居牙翻，牡鹿也。以或神改元。魏书灵征志：时定州获白，白，鹿也，又见于乐陵。〕

     魏平北将军尉眷攻夏主于上邽，〔尉，纡勿翻。〕夏主退屯平凉。奚斤进军安定，与丘堆、娥清〔【章：甲十六行本「清」作「青」；乙十一行本同。】〕军合。斤马多疫死，士卒乏粮，及深垒自固。遗丘堆督租于民间，士卒暴掠，不设儆备，夏主袭之，堆兵败，以数百骑还城。夏主乘胜，日来城下钞掠，不得刍牧，诸将患之，监军侍御史安颉曰：〔钞，楚交翻。将，即亮翻。监，工衔翻。颉，户结翻。〕「受诏灭贼，今更为贼所困，退守穷城；若不为贼杀，当坐法诛，进退皆无生理。而诸王公晏然曾不乎为计乎﹖「〔奚斤封宜城王，为司空。〕斤曰：「今军士无马，以步击骑，必无胜理，当须京师救骑至合击之。」颉曰：「今猛寇游于外，吾兵疲食尽，不一决战，则死在旦夕，救骑何可待乎！等于就死，死战，不亦可乎！」斤又以马少为辞。〔骑，奇寄翻。少，诗沼翻。〕颉曰：「今敛诸将所乘马，可得二百匹，颉请募敢死之士出击之，就不能破敌，亦可以折其锐。且赫连昌狷而无谋，好勇而轻，〔狷，吉县翻。好，呼到翻。轻，遗政翻。〕每自出挑战〔，挑，徒了翻。〕众皆识之。若伏兵掩击，昌可擒也。」斤犹难之。颉乃阴与尉眷等谋，选骑待之。既而夏主来攻城，颉若伏兵掩击，昌可擒也。」斤犹难之。颉乃阴与尉眷等谋，选骑待之。既而夏主来攻城，颉出应之。夏主出陈前搏战，〔陈，读曰阵。〕军士识其貌，争赴之。会天大风扬鹿，画氏，夏主败走；颉追之，夏主马蹶而坠，逐擒之。〔考异曰：十六国春秋钞云：「承光三年五月，战于黑渠，为魏昌所败，昌与数千骑奔还，魏追骑亦至。昌河内公费连乌提守高平，徙诸城民七万户于安定以都之。四年二月，魏军至安定，三城溃，〔昌奔秦州，魏东平公娥清追擒之，送于魏。」与后魏记、传不同，今从后魏书。〕颉，同之子也。〔安同，永兴初八公之一也。〕

     夏大将军、领司徒、平原王定数其余众数万，奔还平淑，即皇帝位，〔定，小字直黙，夏王勃勃第五子。〕大赦，改元胜光。

     三月，辛巳，赫连昌至平城，魏主馆之于西宫，门内器用皆给乘贸舆之副，又以妹始平公主妻之；〔乘，绳证翻。妻，七细翻。假常忠将军，赐爵会稽公。〔会，工外翻。〕以安颉为建节将军，赐爵西平公；尉眷为宁北将军，进爵渔阳公。

     魏主常使赫连昌侍从左右，〔从，才用翻。〕与之单骑共逐鹿，深入山涧。昌素有勇名，诸将咸以为不可。魏主曰：「天命有在，亦何所惧！」亲遇如初。

     奚斤自以为元帅，而昌为偏裨所擒，深耻之。乃拾辎重，〔重，直用翻；下同。〕赍三日粮，追夏主于平淑。娥清欲循水而往，〔清盖欲循冱水而进。〕斤不从，自北道邀其走路。至马髦岭，〔马髦山之岭也。〕夏军将遁，会魏小将有罪亡归于夏，告以魏军食少无水。〔少，诗沼翻。〕夏主乃分兵邀斤，前后夹击之，魏兵大溃，斤及娥清、刘拔皆为夏所擒，〔去年，魏遗刘拔与斤共击夏。〕士卒死者六七千人。〔考异曰：宋索虏传：「元嘉五年，使大将吐伐斤西伐长安，生擒赫连昌于安定，封昌为公，以妹妻之。昌弟定在陇上，吐伐斤乘胜以骑三万讨之。定设伏于陇山弹筝谷，跛之，斩吐伐斤，尽坑其众。定率众东还，复克长安。焘又自攻，不克，乃分军戍大城而还。」今从后魏书。

     丘堆守辎重在安定，闻斤败，弃辎重奔长安，与高淑王礼偕奔蒲阪，〔阪，音反。〕夏人复取长安。〔复，扶又翻；下复劝同。〕魏主大怒，命安颉斩兵堆，代将其众，镇蒲阪以拒之。〔将，即亮翻〕。

     夏，四月，夏主遗使请和于魏，魏主以诏谕之使降。〔使，疏吏翻。降，户江翻。〕

     壬子，魏主西巡；戊午，畋于河西；〔此君子油之西也。〕大赦。

     五月，秦文昭王炽盘卒，太子暮末即立，大赦，改元永弘。

     平陆令河南成粲〔平陆县自汉以来属东平群。〕复劝王弘逊位，〔复，扶又翻。〕弘从之，累表陈请。帝一得已，六月，庚戍，以弘为卫将军、开府仪同三司。

     甲寅，魏主如长川。〔魏书书纪：泰常八年，筑长城于长川之南。〕

     葬秦文昭王子武平陆，庙号太祖。秦王暮末以右丞相元基为侍中、相国、都督中外诸军、录尚书事，以镇军大将军、河州牧谦屯为骠骑大将军，〔河州治枹罕，乞伏氏所都。骠，匹妙翻。骑，奇寄翻；下同。征安北将军、凉州刺史段为晖为大辅大将军、御史大夫，〔段晖先镇乐都。〕叔父右禁将军千年为镇北将军、凉州牧、镇湟河，以征北将军木弈于为尚书令、车骑大将军，以征军将军吉毗为尚书仆射、卫大将军。

     河西王蒙逊因秦丧，伐秦西平，西平太守曲承谓之曰：「殿下若先取乐都，则西平必为殿下之有；苟〔【章：甲十六行本「苟」上有「西平」二字；乙十一行本同。】〕望风请服，亦明主之所疾也。」蒙逊乃释西平，攻乐都。相国元基帅骑三千救乐都，〔元基自枹罕救乐都。乐，音洛。〕甫入城，而河西兵至，攻其外城，克之；绝其水道，城中饥渴，死者太半。东羌乞提从元基救乐都，阴与河西通谋，下绳引内其兵，登城者百余人，鼓噪烧门；元基师左右奋击，河西兵乃退。〔师，读曰约。〕

     初，文昭王疾病，谓暮末日：「吾死之后，汝能保境则善矣。沮渠成都为蒙逊所亲重，汝宜归之。」至是，暮末遣使诣蒙逊，许归归成都以求和。〔成都为秦禽，事见一百十九卷武帝永初三年。沮，子余翻。使，疏史翻；下同。〕蒙逊引兵还，遗使入秦吊祭。暮末厚资送成都，遣将军王伐送之。蒙逊犹疑之，使恢武将军沮渠奇珍伏兵于扪天岭，执伐其骑士三旦人以归。既而遗尚书郎王杼送伐还秦，并遗暮末马千匹及锦罽银缯。〔遗，于季翻。罽，音计。缯，慈林翻。〕秋，七月，暮末遗记室郎中马艾如河西报聘。

     魏主还宫。八月，复如广宁观温泉。〔水经注：下洛县故城，魏燕广宁县，广宁郡治。魏土地记：下洛城东南四十里有桥山，山下有温泉。泉上有祭堂，雕檐华宇，被于浦上，石池吐泉，阳阳其下。炎凉代序，是水灼焉无改；能治百疾，赴者若流。复，扶又翻。〕

     柔然纥升盖可汗遣其子将万余骑寇魏边，〔纥，户骨翻。可，读从刊入声。汗，音寒。将，即亮翻。骑，奇寄翻。〕魏主自广宁还，追之，不及；九月，还宫。

     冬，十月，甲辰，魏主北；巡壬子，畋于牛川。

     泰凉州牧乞伏千年，嗜酒残虐，不恤政事，秦王暮末遣使让之，千年惧，奔河西。〔奔河西王蒙逊也。暮末以叔父光禄大夫沃陵为淑州牧，镇湟河。

     徐州刺史王仲德遣步骑二千伐魏济阳、陈留。〔济阳县，汉、晋以来属陈留；郡此时陈留郡治浚仪。杜佑曰：济阳县故城在曹州冤句县西南。济，子礼翻。考异曰：后魏纪云「淮北镇将」。按南史，仲德时为安北将军、徐州刺史。未书仲德传阙。又，未书、南史本纪、北史本纪及宋魏诸臣列传、魏刘裕传、宋索虏传，皆无是年王仲德等伐魏事，唯后魏本纪有之，今从之〕。

     魏主还宫。

     魏定州丁零鲜于台阳等二千余家叛，入西山，〔魏主珪皇始二年置安州于中山，天兴三年改曰定州。西山，即曲阳西山也。〕州郡不能讨；闰月，魏主遣镇南将军叔孙建讨之。

     十一月，乙未朔，日有食之。

     魏主如西河校猎；〔河水径汉云中桢陵县西南，平城在其东北，故谓之西河。十二月，甲申，还宫。

     河西王蒙逊伐秦，至盘夷，秦相国元基等骑万五千拒之。蒙逊还攻西平，征虏将军出连辅政等将骑二千救之。〔将，即亮翻。骑，奇寄翻。〕

     秘书监谢灵运，自以名辈才能，应参时政；上唯接以文义，每侍宴谈赏而已。王昙首王华、殷景仁，名位素出灵运下，并见任遇，灵运意甚不平，多称疾不朝直；〔不入朝、不入直也。昙，徒含翻。朝，直遥翻。〕或出郭游行，且二百里，经旬不归，既无表闻，又不请急。上不欲伤大臣意，讽令自解。灵运乃上表陈疾，上赐假，令还会稽；〔假，居讶翻。会，工外翻。〕而灵运游饮自若，为法司所纠，坐免官。

     是岁，师子王剎利摩诃及天竺迦毗黎王爱皆遣使奉表入贡，表辞皆如浮屠之。〔言南史：师子国，天竺旁国也。其地和适，无冬夏之异；五谷随人种，不须时节。天竺有迦毗黎、苏摩黎、斤陀利、婆黎等国，皆事佛道。剎，初辖翻。迦，古牙翻，又居伽翻。使，疏史翻。〕

     魏镇远将军平舒侯燕凤卒。〔燕凤历事拓跋氏四世。〕

     六年〔（己巳、四二九）〕

     春，正月，王弘上表乞解州、录，以授彭城王义康，〔州、录，扬州及录尚书事也。〕帝优诏不许。癸丑，以义康为侍中、都督扬南徐．兖三州诸军事、司徒、录尚书事、领南徐州刺史。〔武帝永初二年，加占口之徐州曰南徐，淮北之徐州但曰徐。南徐领南东海、南琅邪、晋陵、义兴、南兰陵、南东、莞临淮、淮陵、南彭城、南清河、南高平、南平昌、南济阴、南濮阳、南泰山、济阳、南鲁郡等郡。〕弘与义康二府并置佐领兵，共辅朝政。佐，参佐也，所谓佐吏。朝，直遥翻。弘既多疾，且欲委远大权，每事推让义康；〔远，于愿翻。推，吐雷翻。〕由是义康总内外之务。〔为义康专擅致祸张本。〕

     又以抚军将军江夏王义恭为都督荆，湘等八州诸军事、荆州刺史，〔夏，户雅翻。〕以侍中刘湛为南蛮校尉，行府州事。帝与义恭书，诫之曰：「天下艰难，家国事重，虽曰守成，实亦未易。隆替安危，在吾曹耳，岂可不感寻王业，大惧负荷！〔感念致王业之艰难而寻绎为治之理也。传曰：其父析薪，其子不克负。荷，以豉翻。荷，下可翻，又音如字。

     汝性褊急，志之所滞，其欲必行；〔滞，疑也，积也。褊，方缅翻。〕意所不存，从物回收；此最弊事，宜念裁抑。卫青遇士大夫以礼，与小人有恩；西门、安于，矫性齐美；〔西门豹性刚急，常佩违以自缓。董安于性宽缓，常佩弦以自警。〕关羽、张飞，任偏同弊；〔事见六十九卷魏文帝黄初二年。〕事己举事，深宜鉴此！

     若事异今日，嗣子幼蒙，〔陆德明曰：蒙，稚也。〕司徒当周公之事，汝不可不尽祇顺之理。尔时天下安危，决汝二人耳。

     汝一月自用钱不过三十万，若能省此，益美。西楚府舍，略所谙究，〔谙，乌含翻。〕计当不须改作，日求新异。〔江左谓荆州为西楚。〕凡讯狱多决当时，难可逆虑，此实为难；至讯日，虚怀博尽，慎无以喜怒加人。能择善者而从之，美自归己；不可专意自决，以矜独断之明也！〔断，丁乱翻。〕

     名器深宜慎惜，不可亡以假人；昵近爵赐，尤应裁量。吾于左右虽为少恩，〔昵，尼量，音良。少，讨沼翻。〕如闻外论不以为非也。

     以贵凌物，物不服；以威力人，人不厌；此易达事耳。〔易，以鼓翻。〕

     声乐嬉游，不宜令过，蒲酒渔猎，一切勿为。〔蒲，樗蒲也。〕供用奉身，皆有节度，奇服异器，不宜兴长。〔长，丁丈翻。今，知两翻。〕

     又宜数引见佐史。〔佐史〕当作「佐吏」，晋、宋之间，藩府率谓参佐为佐吏。数，所角翻；下同。〕相见不数，则彼我不亲，无因得尽人情；人情不尽，复何由知众事也！」〔详观宋文帝此书，则江左之治称元嘉，良有以也。复，扶又翻。〕

     夏酒泉公隽自平凉奔魏。

     丁零鲜于台阳等请降于魏，〔降，户江翻。〕魏主赦之。〔赦其去年叛入西山之罪。〕

     秦出连辅政等未至西平，河西王蒙逊拔西平，执太守曲承。〔蒙逊去年攻西平。〕

     二月，秦王暮末立妃梁氏为皇〔【章：甲十六行本「皇」作「王」；乙十一行本同；孔本同。】〕后，子万载为太子。

     三月，丁巳，立皇子郡为太子；戊午，大赦。

     辛酉，以左卫将军殷景仁中为中领军。帝以章太后早亡，〔章太后胡氏生帝五年，被谴赐死，帝即位，谥曰章。〕春太后所生苏氏甚谨。苏氏卒，帝往临哭，欲追加封爵，使群臣议之，景仁以为古典无之，乃止。

     初，秦尚书陇西辛进从文昭王游陵霄观，弹飞鸟，误中奏王暮末之母，伤其面。〔观，古玩翻。中，竹仲翻。〕及墓末即位，问母面伤之由，母以状告。墓末如，杀进井其五族二十七人。〔史言暮末以虐亡国。〕

     夏，四月，癸亥，以尚书左仆射王敬弘为尚书令，临川王义庆为左仆射，吏部尚书济阳江夷为右仆射。〔济，子礼翻。〕

     初，魏太祖命令尚书左供射王敬弘为尚书令，临川王义庆左仆射吏部尚书济阳江夷为右仆。〔济，子礼翻。〕

     魏主将击柔然，治兵于南郊，〔治，直之翻。〕先祭天，然后部勒行陈。〔行，户刚翻。陈，读曰阵。〕内外群臣皆不欲行，保太后固止之；独崔浩劝之。

     尚书令刘絜等共推太史令张潚，徐辩使语于魏主曰：「今兹己巳，三阴之岁，〔干以甲、丙、戊、庚、壬为阳，乙、丁、己、章、癸为阴；支以子、寅、辰、午、申、竹为阳，丑、卯、巳、未、酉、亥为阴。己、巳皆阴，而干合于己巳，是为三阴之岁〕。岁月袭月，太白在西方，不可举兵。北伐必败，虽克，不利于上。」群臣因共赞之曰：「渊等少时尝谏苻坚南伐，坚不从而败，所言无不中，不可违也。」〔少，诗照翻。中，竹仲翻。〕魏主义不快，诏浩与渊等论难于前。〔难，乃旦翻。〕

     浩诘渊、辩曰：「阳为德，阴为刑；故日食修德，月食修刑。夫王者用刑，小则肆诸市朝，大则陈诸原野；〔陈诸原野，用甲兵也。此言本出汉书刑法志。诘，去吉翻。朝，直遥翻。〕今出兵以讨有罪，乃所以修刑也。臣窃观天文，比年以来，月行掩昂，至今犹然。其占，三年天子大破旄头之国。〔比，毗至翻。昂为旄头，胡星也。〕蠕蠕、高车，旄头之众也。蠕，人兖翻。〕愿陛下勿疑。」渊、辩复曰：〔复，扶又翻。〕「蠕蠕，荒外无用之物，得其地不可耕而食，得其民不可臣而使，轻疾无常，难得而制；有何汲汲，而劳士马以伐之﹖」浩曰：「渊、辩言天道，犹是其职，至于人事形势，尤非其所知。此及汉也常谈，〔自韩安国、主父偃至于严尤，其论皆如此。〕施之于今，殊不合事宜。何则﹖蠕蠕本国家北边之臣中间叛去。〔见一百八卷晋孝武太元十九年。〕今诛其元恶，收其良民，令复旧役，非无用也。世人皆谓渊、辩通解数术，明决成败，臣请试问之：〔解，户买翻。〕属者统万未亡之前，〔属，之欲翻。〕有无败征﹖若其不知，是无术也；知而不言，是不忠也。」时赫连昌在座，〔坐，很卧翻。〕渊等自以未尝有言，凓不能对。魏主大悦。

     既罢，公卿或尤浩曰：「今南寇方伺国隙，〔伺，相吏翻。〕而舍之北伐；若蠕蠕远递，前无所获，后有疆寇，将何以待之﹖」浩曰：「不然。今不先破蠕蠕，则无以待南寇。南人闻国家克统万以来，内怀恐惧，故扬声动众以卫淮北。比吾破蠕蠕，往还之间，南寇必不动也。〔比，必寐翻。〕且彼步我骑，骑，奇寄翻。彼能北来，我亦南往；在彼甚困，于我未劳。况南北殊俗，水陆异宜，设使国家与之河南，彼亦不能守也。〔崔浩之料宋人审矣。帝后屡出兵争河南，卒以自弊。吴吕蒙不肯取魏徐州，正虑此耳。〕何以言之﹖以刘裕之雄杰，吞并关中，留其爱子，辅以良精，精兵数万，犹不能守，全军覆没，〔事见一百十八卷晋安帝义熙十四年。将，即亮翻；下同。〕号哭之声，至今未已。〔号，户高翻。〕况义隆今日君臣，非裕时之比；主上英武，士马棈强，彼若果来，譬如以驹犊鬬虎狼也，〔马子曰驹，牛子日犊。〕何惧之有！蠕蠕恃其绝远，谓国家力不能制，自宽日久；故夏则散众放畜，秋肥乃聚，背寒向温，〔背，蒲妹翻。〕南来寇钞。〔钞，楚交翻。〕今掩其不备，必望尘骇散。牡马护牝，牝马恋驹，驱驰难制，不得水草，不过数日，必聚而困弊，可一举而减也。蹔劳永逸，时不可失，〔蹔，与暂同。〕患在上无此意。今上意已决，柰何止之！」寇谦之谓浩曰：「蠕蠕果可克乎﹖」浩曰：「必克。但恐诸将琐琐，前后顾虑，不能乘胜深入，使不全举耳。」〔琐琐，细小也，言志趣细小，不能一举而全取之也。

     先是，帝因魏使者还，告魏主日：「汝趣归我河南地！〔先，悉荐翻。使，疏吏翻。趣，读曰促。〕不然，将尽我将士之力。」魏主方议伐柔然，闻之，大笑，谓公卿曰：「龟狍小竖，〔东南，泽国也，故诋之曰龟狍小竖。〕自救不暇，夫何能为！就使能来，若不先灭蠕蠕，乃是坐待寇至，腹背受敌，非良策也。吾行决矣。」

     庚寅，魏主发平城，使北平王长孙嵩、广陆公楼伏连居守。〔守，手又翻。魏书官氏志：献帝次弟伊娄氏，又有乙那娄氏，后并改为娄氏。〕魏主自东道向黑山，使平阳王长孙翰自西道向大娥山，同会柔然之庭。

     五月，壬辰朔，日有食之。

     王敬弘固让尚书令，表求还东。〔还，从宣翻，又如字；下同。癸巳，更以敬弘为侍中、特进、左光禄大夫，听其东归。〔自建康归会稽为东归。〕

     丁未，魏主至浂南，舍辎重，师轻骑兼马袭击柔然，至栗水。〔重，直用翻。师，读曰率。骑，奇寄翻。兼马者，每一骑兼有副马也。栗水在漠北，近稽落山，有汉将军窦宪故垒在焉。〕柔干纥升盖可汗先不设备，民畜满野，惊布散去，〔讫，下没翻。可，从刊入声。汗，音寒。布，普布翻。〕莫相收摄。〔摄，录也，饬整也。〕纥升盖烧庐舍，绝亦西走，莫知所之。其弟匹黎先主东部，闻有魏寇，师众欲就其兄；遇长孙翰，翰邀击，大破之，杀其大人数百。

     夏主欲复取统万，引兵东至侯尼城，〔城尼城在平凉东。〕不敢进而还。

     河西王蒙逊伐秦，秦王暮末留相国元基守枹焊，迁保定连。

     南安太守翟承伯等据罕幵俗以应河西，〔水经注：陇西白石县东有腔幵溪，又东则枹罕县故城；枹，音肤。幵，若坚翻。〕暮末击破之，进至治城。〔魏收地形志：淑州东陉郡有治城县，其地当在黄河。又凉州有建昌郡，亦有治城县。〕

     西安太守莫者幼眷汧川以叛，〔此汧川非扶虱之洴，当亦在枹罕左右。汧，口坚翻。〕暮末讨之，为幼眷所败，〔败，补迈翻。〕还于定连。

     蒙逊至枹罕，遣世子兴国进攻定连。六月，暮末逆击兴国于治城，擒之，追击蒙逊至谭郊。

     吐谷浑王慕踭遣其弟没利延将骑五千会蒙逊伐秦，〔没利延，即慕利延，没、慕声相近也。踭，古回翻。〕暮末遣辅大将军段晖等邀搫，大破之。

     柔然纥升盖可汗既走，部落四散，窜伏山谷，杂畜布野，〔畜，许救翻。〕无人收视。魏主循栗水西行，至菟园水，〔菟园水在燕然山南，去平城三千七百余里，菟，同都翻，又土故翻。〕分军搜讨，东西五千里，南北三重，俘斩甚众。高车诸部乘兵势，钞掠柔然。柔然种前降魏者三十余万落，〔钞，楚交翻。种，章勇翻。降，户江翻；下同。〕获戎马百余万匹，畜产、车庐，弥漫山泽，亡虑数百万。〔亡、无字通。〕

     魏主循弱水西行，至涿邪山，〔邪，读曰耶。〕诸耐虑深入有伏兵，劝魏主留止，寇谦之以崔浩之言告魏主，魏主不从。秋，七月，引兵东还；至黑山，以所获班赐将士有差。既而得降人言：「可汗先被病，〔被，皮义翻。〕闻魏兵至，不知所为，乃焚穹庐，以车自载，将数百人入南山。民畜窘聚，无〔【章：甲十六行本「无」上有「方六十里」四字；乙十一行本同；孔本同；张校司；退斋校同。】〕人统领，〔窘，渠陨翻。〕相去百八十里；追兵不至，乃徐西遁，唯此得免。」后闻凉州贾胡言：「若复前行二日，则尽灭之矣。」〔贾，音口。复，扶又翻。〕魏主深悔之。 

     纥升盖可汗愤包而卒，子吴提立，号敕连可汗。〔魏收曰：敕连，魏言神圣也。〕

     武都孝昭王杨玄疾病，欲以国授其弟难当。难当固辞，请立玄子保宗而辅之，玄许之。玄卒，保宗立。难当妻姚氏劝难当自立，难当乃废保宗，自称都督雍&#8231;凉&#8231;秦三州诸军事、征军大将军、开府仪同三司、秦州刺史、武都王。〔为后保宗、难当争国张本。雍，于用翻。〕

     河西王蒙逊遣使送谷三十万斛以赎世子兴国于秦，〔使，疏使翻。〕秦王暮末不许。蒙逊及立兴国母菩提为世子，〔蒙逊取佛书以名其子。梵言菩提，华言正道地。菩，薄乎翻。〕暮末以兴国为散骑常侍，〔散，悉亶翻。骑，奇寄翻；下同。〕以其妹平昌公主妻之。〔妻，七细翻。〕

     八月，魏主至漠南，闻高东东部屯已尼陂，〔北史：乌洛候国西北二十日行，有于已尼大水，所谓北海也。乌洛侯直濡源西北，已尼陂又当在其西北也。人畜甚众，去魏军千余里，遣左仆射安原等将万骑击之。高车诸部迎降者数十万落，〔将，即亮翻。降，户江翻；下同。〕获马牛羊百余万。

     冬，十月，魏主还平城。往柔然、高车阪附之民于漠南，东至濡源，〔濡，乃官翻。〕西暨五原阴山，三千里中，使之耕牧而收其贡赋；命长孙翰、刘絜、安原及侍中代人古弼同镇抚之。自是魏之民间马牛羊及毡皮为价贱。〔为，于伪翻；下必为同。〕

     魏主加崔浩侍中、特进、抚军大将军，以赏其谋画之功。浩善占天文，常置铜鋋于酢器中，〔酢，兴醋同，仓故翻。〕夜有所见，即以鋋画纸作字以记其异。魏主每如浩家，问以灾异，或仓猝不及束带；奉进疏食，不暇精美，〔疏，粗也。食，祥吏翻。〕魏主必为之举叚，或立尝而还。〔尝，口识其味也。〕魏主尝引浩出入卧内，从容谓浩曰：「卿才智渊博，事朕祖考，着忠三世，〔从，千容翻。道武、明元及帝为三世。〕故朕引卿以自近。〔近，其靳翻。〕卿宜尽忠规谏，勿有所隐。朕虽或时忿恚，不从卿言，〔恚，于翻。〕然终久深思卿言也。」尝指浩以示新降高车渠帅曰：「汝曹视此人両纤懦弱，不能弯了持予，両，弱也。纤，细也。师，所类翻。両，乌黄翻。〕然其胸中所怀，乃过于兵甲。朕虽有征伐之志而不能自决，前后有功，皆此人所教也。」又敕尚书曰：「凡军国大计，汝曹所不能决者，皆当咨浩，然后施行。」

     秦王暮末之弟轲殊罗丞于文昭王左夫人秃发氏，〔下淫上曰烝。〕墓末知而柰之。轲殊罗惧，与叔父什寅谋杀暮末，奉沮渠兴国以奔河西。〔沮，子余翻。〕使秃发氏盗门钥，钥误，门者以告暮末。暮末悉收其当，疫之，而赦轲殊罗。执什寅，鞭之，什寅曰：「我负汝死，不负汝鞭！」暮末怒，刳其腹，投尸于河。

     夏主少凶暴无赖，不为世祖所知。是月，畋于阴盘，〔少，诗照翻。阴盘县，汉属安定，晋属京兆。魏收地形志：属平原郡。注又见前。〕登苛蓝山，〔五代志：平凉郡平凉县南。〕望统万城泣曰：「先帝若以朕承大业者，岂有今日之事乎！」

     十一月，己丑朔，日有食之，不尽如钩；星昼见，至晡方没，河北地闇。〔见，贤遍翻。〕

     魏主巡西巡，至柞山。〔柞，则洛翻。〕

     十二月，河西王蒙逊、吐谷浑王慕踭皆遣使入贡。〔踭，古回翻。使，疏吏翻。〕

     是岁，魏内都大官中山文懿公李先、青&#8231;冀二州刺史安同皆卒。先年九十五。〔李先自燕降魏，见一百八卷晋孝武太元二十一年。〕

     七年〔（庚午、四三○）〕

     春，正月，癸巳，以吐谷浑王慕踭为征西将军、沙州刺史、陇西公。

     庚子，魏主还宫；壬寅，大赦；癸卯，复如广巿宁，临温泉。〔复，扶又翻。〕

     二月，丁卯，魏阳平〔【章：甲十六行本「阳平」二字互乙；乙十一行本同；孔本同。】〕威王长孙翰卒。

     戊辰，魏主还宫。

     帝自践位以来，有恢复河南之志。三月，戊子，昭简甲卒五万给右将军到彦之，统安北将军王仲德、兖州刺史竺灵秀舟师入河，又使骁骑将军段宏将精骑八千直指虎牢，〔骁，坚尧翻。骑，奇寄翻。宏将，即亮翻。〕豫州刺史刘德武将兵万继进，后将军长沙王义欣将兵三万监征讨诸军事。〔监，工衔翻。〕义欣，道怜之子也。〔道怜，武帝之弟。〕

     先遣殿中将军田奇使于魏，〔使，疏吏翻。〕告魏主曰：「河南旧是宋土，中为彼所侵，〔魏取河南，见一百十九卷营阳王景平元。〕今当修复旧境，不关河北。」魏主大怒曰：「我生发未燥，已闻河南是我地。此岂可得！必若进军，含当权敛戍相避，须冬寒地净，河冰坚合，自更取之。」

     甲午，以前南广平太守尹冲为司州刺史。〔江左侨置广平郡于襄阳，宋以朝阳县境为实士，属雍州。

     长沙王义欣出镇彭城，为众军声援；以游击将军胡藩戍广陆，行府州事。

     壬寅，魏封赫连昌为秦王。

     魏有新徒勒千余家，苦于将吏侵渔，〔将，即亮翻。〕出怨言，期以草生马肥，亡归漠北。尚书令刘絜，左仆射安原秦请及河冰未解，徙之河西，向春冰解，使不得北遁。魏主曰：「此曹习俗，放散日久，譬如囿中庂鹿，急则奔突，缓之自定。吾区处自有道，不烦徙也。」〔处，昌吕翻。〕絜等固请不已，仍听分徙三万余落于河西，西至白盐池。〔五原郡有白盐池，黑盐池，唐置盐州，以此得名。〕槉勒皆惊骇，曰：「圈我于河西，欲杀我也！」〔圈，其卷翻，又其权翻。〕谋西奔凉州。刘絜屯五原河北，〔水经注：河水自朔方屈南过五原县西。〕安原屯悦拔城以备之。癸卯，槉勒数千骑叛忠走，絜追讨之；走者无食，相枕而死。〔枕，之任翻。〕

     魏南边诸将〔将，即亮翻；下同。〕表称：「宋人大严，将入寇，请兵三万，先其未发，逆击之，〔先，悉荐翻。〕足以挫其锐气，使不敢深入。」因请悉诛河北流民在境上者以绝其乡导。〔乡，读日向。〕魏主公使卿议之，皆以为当然。〔当然，犹言当如此也。〕崔浩曰：「不可。南方下湿，〔天地之性，西北高而东南下，故东南之地卑湿沮洳。〕入夏之后，水潦方降，草木蒙密，地气郁蒸，易生疾疠，不可行师。且彼既严备，则城守必固。〔易，以豉翻。守，式又翻；下戍守同。〕留屯久攻，则粮运不继；分军四掠，则众力单寡，无以应敌。以今击之，未见其利。彼若果能北来，宜待其劳倦，秋凉马肥，因敌取食，徐往击之，此万全之计也。朝廷群臣及西北守将，从陛下征伐，西平赫连，〔事见上卷四年。〔北破蠕蠕，〔事见上年。〕多获美女，珍宝，牛马成群。南边诸将闻而慕之，亦欲南钞以取资财，〔钞，楚交翻。〕皆营私计，为国生事，不可从也。」魏主乃止。

     诸将复表：「南寇已至，〔为，于伪翻。复，扶又翻；下乃复、复叛同。」所部兵少，〔少，诗沼翻。〕乞简幽州以南劲兵助己戍守，及就漳水造船严备以拒之。」〔欲就漳水造船，分布河津以备宋也。〕公卿皆以为宜如所请，并署司马楚之、鲁轨、韩延之等为将师，使招诱南人。〔将，即亮翻。师，所类翻。诱，音酉。〕浩曰：「非长策也。楚之等皆彼所畏忌，今闻国家悉发幽州以南精兵，大造舟舰，随以轻骑，〔舰，户黯翻。骑，奇寄翻。〕谓国家欲存立司马氏，诛除刘宗；必举国震骇，惧于灭亡，当悉发精锐，并心竭力，以死争之，则我南边诸将无以御之。今公卿欲以威力却敌，及所以速之也。张虚声而召实害，此之谓矣。故楚之之徒，往则彼来，此则彼息，其势然也。且楚之等怕皆纤利小才，止能招合轻薄无赖而不能成大功，徒使国家兵连祸结而已。昔鲁轨说姚兴以取荆州，至则败散，〔事见百百十七卷晋安帝义熙十二年，说，输芮翻。〕为蛮人掠卖为奴，终于祸及姚泓，此已然之效也。魏主未以为然浩乃复陈天时，〔复，扶又翻。〕以为南方举兵必不利，曰：「今兹害气在扬州，一也；庚午自刑，先发者伤，二也；〔扬州于辰在丑，而是岁在午。丑为金库，午为火旺，以火害金，故害气在扬州。岁在庚午：庚，金也；午，火也；以火克金，故为自刑。日食昼晦，宿值斗、牛，三也；荧惑伏于翼、轸，主乱及丧，四也；太白未出，进兵者败，五也。〔去年十一月朔，日食于星纪之分，宿值斗、年。荧惑，罚星也，所居之宿，国受殃，为死丧寇乱。翼、轸，楚分之野，属荆州。太白未出，不利进兵。太白，兵蒙也。宿，音秀。〕夫兴国之君，先修人事，次尽地利，后观天时，故万举万全。今刘义隆新造饮国，人事未洽；灾变屡见，〔见，贤遍翻。〕天时不协；舟行水固，地利不尽。三者无一可，而义隆行之，必败无疑。」魏主不能违众言，乃诏冀、定、相三州造船三千艘，〔魏道武帝天兴四年置相州于邺。相，息亮翻。〕简幽州以南戍兵集河上以备之。

     秦乞伏什寅母弟前将军白养、镇卫将军去列，以什寅之死，有怨言，秦王暮末皆杀之。〔暮未淫刑以逞，众判亲离，不亡得乎！〕

     夏，四月，甲子，魏主如云中。

     敕勒万余落复叛走，〔复，扶又翻。〕魏主使尚书封铁追讨，灭之。

     六月，己卯，以氏王杨难当为当冠军将军、秦州刺史、武都王。〔冠，古玩翻。〕

     魏主使平南大将军、丹阳王大毗屯河上，以司马楚之为安南大将军，封〔【章；甲十六行本「封」上有「荆州刺史」四字；乙十一行本同；孔本同；张校同；退斋校同。】〕琅邪王，屯颍川以备宋。

     吐谷浑王慕踭将其众万八千袭秦定连，〔踭，古回翻。将，即亮翻。〕秦辅国大将军段晖等击走之。

     到彦之日自淮入泗，水渗，〔渗，所禁翻。〕。说文曰：水下漉为渗。〕日行纔十里，自四月至秋七月，始至须昌。〔须昌县，前汉属东部，后汉、晋属东平郡。杜佑曰：郓州，古须句国，汉为东平国地，治须昌县。汉无盐故城在今县东，东平国故城亦在县东。〕乃泝河西上。〔上，时掌翻。〕

     魏主以河南四镇兵少，命诸军悉收众北渡。〔四镇，金墉、虎牢、滑台、碻磝。少，诗沼翻。〕戊子，魏碻磝戍兵弃城去；戊戍，滑台戍兵亦去。庚子，魏主以大鸿胪阳平公杜超为都督冀&#8231;定&#8231;相三州诸军事、太宰，进爵阳平王，镇邺，为诸军节度。超，密太后之兄也。〔胪，陵如翻。冀州，汉末所置，治信都。定州，春秋鲜虞国，战国为中山国。后开慕容氏都中山，后魏道武帝灭之，于中山置安州，天兴三年改定州。相州，春秋晋东阳之地，战国时为魏之邺邑。晋寺，赵王石虎自襄国徙都之。魏道武灭后燕，至邺，欲立州，访于群下。对者曰：「昔河亶甲居相，宜曰相州。」道武从之。庚戍，魏洛阳、虎牢戍兵皆弃城去。

     到彦之留朱修之守滑台，尹冲守虎牢，建武将军杜骥守金墉。骥，预之孙也。〔晋初杜预有平吴之功。〕诸军进屯灵昌津，列守南岸，至于潼关。于是司、兖既平，诸军皆喜，王仲德独有忧色，曰：「诸贤不谙忠土情伪，〔谙，乌南翻。〕必堕其计。胡虏虽仁义不足，而凶狡有余，今敛戍北烕，必并力完众。若河冰既合，将复南来，岂可不以为忧乎！」〔复，扶又翻。〕

     甲寅，林邑王范阳万遣使入贡，〔使，疏吏翻。〕自陈与交州不睦，乞蒙恕宥。〔林邑自范如文以来，世与交州交兵。〕

     八月，魏主遣冠军将军安颉督护诸军，击到彦之。〔冠，古玩翻。颉，尸结翻。〕病寅，彦之遣裨将吴兴姚耸夫渡河攻冶，与颉战；〔将，即亮翻。〕耸夫兵败恐者甚众。戊寅，魏主遣征西大将军长孙道生会丹杨王大毗屯河上以御彦之。

     燕太祖寝疾，〔燕王跋也。〕召中书监申秀、侍中阳哲于内殿，属以后事。〔属，之欲翻。〕九月，病甚，辇而临轩，命太子翼摄国事，勒兵听政，以备非常。

     宋夫人欲立其子受居，恶翼听政，谓翼曰：「上疾将瘳，柰何遽欲代父临天下乎！」翼性仁弱，遂还东宫，日三往省疾。宋夫人矫诏绝内外，遣阍寺传问而已，〔省，悉景翻。郑康成曰：阍人，司晨昏以启闭着。寺之信侍也。〕翼及诸子、大臣并不得见，〔见，贤翻。〕唯中给事胡福独得出入，专掌禁卫。

     福虑宋夫人遂成其谋，乃言于司徒、录尚书事、中山公弘，弘与壮士数十人被甲入禁中，〔被，皮义翻。〕宿卫皆不战而散。宋夫人命闭东合，弘家僮库斗头劲捷有勇力，踰合而入，至于皇堂，射杀女御一人。〔射，而亦翻。郑康成曰：女御，所谓御妻。御，犹进也，侍也。〕太祖惊惧而殂，弘遂即天王位，〔弘，字文通，跋之少弟。〕遣人巡城告曰：「天降凶祸，大行崩背，〔背，蒲妹翻。〕太子不侍疾，群公不奔丧，疑有逆谋，社稷将危。吾备介弟之亲，〔介，大也。〕遂摄大位以宁国家；百官扣门入者，进陛二等。」〔陛，阶级也；谓进阶也。〕

     太子翼师东宫兵出战而败，兵皆溃去，弘遣使赐翼死。〔师，读曰率。使，疏吏翻。〕太祖有子百余人，弘有杀之。谥太祖曰文成皇帝，葬长谷陵。

     己丑，夏主遣其弟谓以代伐魏鄜城，鄜城在汉上郡界，魏后置敷城郡，隋改曰鄜城，读与敷同。〕魏平西将军始公隗归等击之，〔隗，五罪翻。〕杀万余人，谓以代遁去。夏主自将数万人邀击隗归于鄜城东，〔将，即亮翻。〕留其弟上谷公社干、广阳公度洛孤守平凉，遣使来求和，〔使，疏吏翻。〕约合兵减魏，遥分河北：自恒山以东属宋，以西属夏。〔恒，户登翻。〕

     魏主闻之，治兵将伐夏，〔治，直之翻。〕群臣咸曰：「刘义隆兵犹在河中，〔言在河之中流。〕舍之西行，前寇未必可克，而义隆乘虚济河，则失山东矣。」〔此山东谓太行、恒山以东，即河北之地〕魏主以问崔浩，对曰：「义隆与赫连定遥相招引，以虚声唱和，〔和，户卧翻。〕共窥大国，义隆望定进，定待义隆前，皆莫敢先入；譬如连鸡，不得俱飞，无能为害也。臣始谓义隆军来，当屯止河中，两道北上，〔上，时掌翻。〕东道向冀州，西道冲邺，如忐，则陛下当自讨之，不得筡行。今则不然。东西列兵径二千里，一虎不过数千，形分势弱。以此观之，儜儿情见，〔儜，尼耕翻，困也，弱也。见，贤遍翻。〕此不过欲固河自守，无北渡意也。赫连定残根易摧，〔易，以豉翻。〕拟之必仆。克定之后，东出潼关，席卷而前，〔卷，读曰卷。〕则威震南极，江、淮以北无立草矣。圣策独发，非愚近所及，愿陛下勿疑。」甲辰，魏主如统万，遂袭平凉，以卫兵将军王斤镇蒲。〔，音反。〕斤，建之子也。〔王建佐魏主珪取中原。〕

     秦自正月不雨，至于九月，民流叛者甚众。

     冬，十月，以竟陵王义宣为南徐州刺史，犹戍石头。〔义宣先戍石头，而南徐州镇京口，盖带刺史而犹戍石头也。

     戊午，立钱署，铸四铢钱。

     到彦之、王仲德沿河置守，还保东平。〔东平郡时治须昌〕

     乙亥，魏安颉自委粟津济河，攻金墉。金墉不既久，〔治，直之翻。〕又无粮食；杜骥欲弃城走，恐获罪。初，高祖灭秦，迁其锺虡于江南，〔虡，音巨。〕有大锺没于洛水，帝使姚耸夫将千五百人往取之。骥绐之曰：「金墉城已修完，粮食亦足，所乏者人耳。今虏骑南渡，当相与并力御之；〔将，即亮翻。绐，荡亥翻。骑，奇寄翻。〕大功既立，牵锺未晚。」耸夫之。既至，见城不可守，乃引去，骥遂南遁。丙子，安颉拔洛阳，杀将士五千余人。杜骥归，言于帝曰：「本欲以恐固守，姚耸夫及城遽走，人倩沮败，不可复柰。」〔沮，在吕翻。复，扶又翻。〕上大怒，诛耸夫于寿阳。耸夫勇健，诸偏裨莫及也

     魏河北诸军会于七女津。〔七女津当在东平西北岸。〕到彦之恐其南渡，遣裨将王蟠龙泝流夺其船，杜超等击斩之。安颉与龙骧将军陆侯进攻虎牢，〔按北史，「陆侯」当作「陆俟」。〔【章：甲十六行本正作「俟」；乙十一行本同。骧，思将翻。〕辛巳，拔之；君冲及荥阳太守清河崔模隆魏。〔降，户江翻。考异曰：未书云：「模抗节不降，投哲死。」按后魏书，模仕魏为武城男，宋书误也。

     秦王暮末为河西所逼，遣其臣王恺、乌讷阗请迎于魏，阗，徒贤翻，又徒见翻。〕魏人许以平凉、安定封之。暮末乃焚城邑，毁宝器，师户万五千，东如上邽。〔帅，读曰率。考异曰：后魏乞伏国仁传云：「为赫连定所逼，遣乌讷等求迎。」宋氏胡传云：「茂蔓闻赫连定败，将家户及兴国东征欲移居上邽。」今从十六国春秋。〕至高田谷，〔田谷当在当安郡界，未及至上邽也。〕给事黄门侍郎郭恒谋劫沮渠兴国以叛；事觉，暮末杀之。〔恒，户登翻。〕夏主闻暮末将至，发兵拒之。暮末留保南安，其故地皆入于吐谷浑。〔自苑川至西平、枹罕皆乞伏氏故地。晋孝武帝太元八年，岁在癸未，乞伏国仁据陇西，南安亦其地也。

     十一月，乙酉，魏主至平凉，夏上谷公社干等婴城固守；魏主使赫连昌招之，不下，乃使安西将军古弼等将兵趣安定。〔趣，七喻翻。〕夏主自鄜城还安定，将步骑二万北救平凉，与弼遇，弼伪退以诱之；〔将，即亮翻。骑，奇寄翻。诱，音酉。〕夏主追之，魏主使高车驰击之，夏兵大败，斩首数千级。夏主还走，登鹑觚原，〔鹑觚县，前汉属北地，后汉、晋属安定，有鹑觚原；唐天宝元年，改曰灵台县，属泾州。鹑，殊伦翻。觚，音孤。〕为方陈以自固，〔陈，读曰阵。〕魏兵就围之。

     壬辰，加征南大将军檀道济都督征讨诸军事，师众伐魏。〔帅，读曰率；不同。〕

     甲午，魏寿光侯叔孙建、汝阴公长孙道生济河而南。

     到彦之洛阳、虎牢不守，诸军相继奔败，欲引兵还。殿中将军垣护之以书之谏之，以为宜使竺灵秀助朱修之守滑台，自帅大军进拟河北，且曰：「昔人有连年攻战，失众乏粮，犹张胆争前，莫肯轻退。况今青州丰穰，济漕流通，〔济，子礼翻；下入济同。〕士马饱逸威力无损。若空弃滑台，坐丧成业，〔丧，息浪翻。〕岂朝廷受任之旨邪！」「受」，当作「授」。彦之不从。护之，苗之子也。〔垣苗，边将也。武帝西征长安，令苗镇河、济之会，俗谓之垣苗城，祖、子、孙三世皆着功名于边垂。

     彦之欲焚舟步走，王仲德曰：「洛阳既陷，虎牢不守，自然之势也。今虏去我犹千里，滑台尚有强兵，若遽南走，士卒必散。当引舟入济，至马耳谷口，更详所宜。」〔马耳谷口即马耳关。〕彦之先有目疾，至是大动；且将士疾疫，乃引兵自清入济。〔水经：济水东北过寿张县西界安民亭南，汶水从东北来注之。注云：济水又北，汶水注之，戴延之所谓清口也。郭缘生述征记曰：清河首受洪水，北流济，或谓清即济也。禹贡：济东北会于汶。今枯渠注巨泽，巨泽北则清水与汶会也。京相璠曰：今济北东阿东北有故清亭，即春秋所谓清者也。是济水通得清之目焉，亦水色清深，用兼厥称。是故燕王曰：「吾闻齐有清济、浊河以为固。」即虍水也。〕南至历城，焚舟弃甲，步趋彭城。〔趋，七喻翻。〕竺灵秀弃须昌，南奔湖陆，青、兖大援。长沙王义欣在彭城，将佐恐魏兵大至，〔将，即亮翻。〕劝义欣委镇还都，义欣不从。

     魏兵攻济南，〔济南郡治历城。〕济南太守武进萧承之师数百人拒之。〔晋武帝太康二年，分丹徒曲阿立武进县，属晋陆郡；南渡后，属南东海郡。今奔牛、青城、万岁诸镇皆其地。〕魏众大集，承之使偃兵，开城门。众曰：「贼众我寡，柰何轻敌之甚！」承之曰：「今悬守穷城，事已危急，若复示弱，必为所屠，唯当见强以待之耳。」〔复，扶又翻。见，贤遍翻。〕魏人疑有伏兵，遂引去。〔承之，萧道成之父也。〕

     魏军围夏主数日，断其水草，〔断，可管翻。〕。人马饥渴。丁酉，夏主引众下鹑觚原。魏武卫将军丘眷击之，夏众大溃，死者万余人。夏主中重创，单骑走，〔中，竹仲翻。创，初良翻。骑，奇寄翻。〕收其余众，驱民五万，西保土邽。魏人获夏主之弟丹杨公乌视拔、武陵公骨公候以下百余人。是日，魏兵乘胜进攻安定，夏东平公乙斗弃城奔长安，驱略数千家，西奔上邽。

     戊戍，魏叔孙建攻孙竺灵秀于湖陆，灵秀大败，死者五千余人。建还屯范城。〔即东平郡之范县城也。杜佑曰：濮州范县，晋大夫士会之邑。

     己亥，魏主如安定；庚子，还，临平凉，掘堑围之，〔掘，其月翻。堑，七艳翻。〕安慰初附，赦秦、雍之民，赐复七年。〔雍，于用翻。复，方目翻，除其赋役也。〕夏陇西守将降魏。〔将，即亮翻。降，户江翻。〕

     辛丑，魏安颉督诸军攻滑台。

     河西王蒙逊遣尚书郎宗舒等入贡于魏，魏主与之宴，执崔浩庂手以示舒等曰：「汝所闻崔公，此则是也。才略之美，于今无比。朕动止咨之，豫陈成败，若合符契，未尝失也。」

     魏以叔孙建都督冀、青等四州诸军事。〔魏未得青州也，使建督诸军经略之耳。〕

     魏尚书库结师骑五千迎秦王暮末。〔魏书官氏志：北方诸姓，库専官氏后改为库氏。帅，读曰率；下同。骑，奇寄翻；下同。〕秦卫将军吉毗以为不宜内徙，暮末从之，库结引还。

     南安诸羌万余人叛秦，推安南将军、督八郡诸军事、广宁太守焦遗为主，〔魏收地形志：广宁郡治陇西鄣县。「宁」，当作「宁」。鄣县，后汉所置，唐为渭州陇西县地。〕遗不从；乃劫遗族子长城护军亮为主，〔五代志：平凉郡百泉县，后魏置长城郡。〕帅众攻南安。暮末请救于氏王杨难当。难当遣将军苻献师骑三千救之，暮末与之合击诸羌。诸羌溃，亮奔还广宁，暮末进军攻之。以手令与焦遣使取亮，十二月，遗斩亮首出降，暮末进遗号镇国将军。秦略阳太守弘农杨显以郡降夏。〔晋武帝分天水置略阳郡。降，户江翻；下同。〕

     辛酉，以长沙王义欣为豫州刺史，镇寿阳。寿阳土荒民散，城郭颓败，盗贼公行；义欣随宜经理，境内安业，道不拾遗，城府完实，遂为盛藩。芍陂久废，义欣修治堤防，〔治，直之翻。〕引河水入陂，溉田万余顷，无复旱灾。〔引肥河之水入芍陂也。复，扶又翻。〕

     丁卯，夏上谷公社干、广阳公度洛孤出降，魏克平凉。

     关中侯豆代田得奚斤、娥清等，献于魏主。魏主以夏主之后赐代田，命斤膝行执酒以奉代田，谓斤曰：「全汝生者，代田也。」赐代田爵井陉侯，〔曹魏置关中侯，有爵未有邑，犹秦、汉之关内候爵，级在列侯下。拓跋赏豆代田，自关中候进爵井陉侯，则有邑矣，而亦非君有实土地。陉，音刑。〕加散骑常侍、右卫将军，领内都幢将。〔百人为幢，幢有师，柔然之圣也。魏幢将主三郎卫士，直宿禁中者，自侍中已下、中散已上皆统之。将，即亮翻；下同。

     夏长安、临晋、武功守将皆走，关中悉入于魏。魏主留巴东公延普镇安定，以镇西将军王斤镇长安。壬申，魏主东还，以奚斤为宰士，使负酒食以从。〔宰士掌膳饮。以斤败军失身，辱之也。时魏有宰官尚书，宰士盖其属也。从，才用翻。〕

     王斤骄矜不法，信用左右，调役百姓；〔调，徒吊翻。〕民不堪命，南奔汉川者数千家。魏主案治得实，斩斤以徇。〔治，直之翻。〕

     右将军到彦之、安北将军王仲德皆下狱免官，〔下，户嫁翻。〕兖州刺史竺灵秀坐弃军伏诛。上见垣护之书而善之，以为北高平太守。〔南高平郡，侨郡也，属南兖州。北高平郡，古郡也，属兖州，治湖陆。〕

     彦之之北伐也，甲兵资实甚盛，及败还，委弃荡尽，府藏、武库为之空虐。为，于伪翻。他日，上与群臣宴，有荒外降人在坐。〔自南北分治，各以其封略之外为荒外。降，户江翻。坐，徂卧翻。〕上问尚书库部郎顾琛：「库中仗犹有几许﹖」琛诡对：「大十万人仗。」〔曹魏置尚书二十三郎，库部其一也，掌戎器、卤簿、仪仗。琛丑林翻。〕上既问而悔之，得琛对，甚喜。琛，和之曾孙也。〔顾和见九十卷晋元帝大兴元年。

     彭城王义康与王弘并录尚书，义康意犹怏怏，〔怏，于两翻。〕欲得扬州，形于辞旨；以弘第昙首居中，为上所亲委，愈不悦。弘以老病，屡乞骇骨，昙首自求吴郡，上皆不许。义康谓人曰：「王公久病不起，神州距宜卧治！」〔治，直之翻。〕昙首劝弘减府中文武之半以授义康，上听割二千人，义康乃悦。〔昙，徒含翻。〕

