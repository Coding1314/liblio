卷第一百二十二【宋纪四】起重光协洽（辛未），尽旃蒙大渊献（乙亥），凡五年。

     太祖文皇帝上之下

     元嘉八年〔（辛宋、四三一）〕

     春，正月，壬午朔，燕大赦，改元大兴。

     丙申，檀道济等自清水救滑台，魏叔孙建、长孙道生拒之。丁酉，道济至寿张，遇魏安平公乙旃眷，〔魏收官氏志：献帝命叔父之裔为乙旃氏。〕道济帅宁朔将军王仲德、骁骑将军段宏奋击，大破之；〔帅，读曰率。骁，坚尧翻。骑，奇寄翻。〕转战至高梁亭，斩魏济州刺史悉烦库结。〔魏明元帝泰常八年，置济州，治碻磝城。济，子礼翻。〕

     夏主击秦将姚献，败之；〔将，即亮翻。败，补迈翻。〕遂遗其叔父北平公韦伐帅众一万攻南安。〔去年暮末保南安。〕城中大饥，人相食。秦侍中．征虏将军出连辅政、侍中．右卫将军乞伏延祚、吏部尚书乞伏跋跋踰城奔夏，秦王暮末穷蹙，舆榇出降，〔乞伏氏四主，四十九年而灭。榇，初觐翻。降，户江翻。〕井沮渠与国送于上邽。〔与国为秦所禽，见上卷六年。沮，子余翻。〕秦太子司直焦楷奔广宁，〔太子司直，掌纠劾官僚及率府兵。晋志无是官，当是二赵、燕、秦所置。〕泣谓其父遗曰：「大人荷国宠灵，〔荷，下可翻。〕居蕃镇重任。今本朝颠覆，岂得不率见众唱大义以寇雠！」〔朝，直遥翻。见，贤遍翻。〕遗曰：「今主上已陷贼庭，吾非爱死而忘义，顾以大兵追之，是趣绝其命也。〔趣，读曰促。〕不如择王族之贤者，春以为主而伐之，庶有济也。」楷及筑坛誓众，不旬之间，赴者万余人。会遗病卒，〔卒，子恤翻。〕楷不能独举事，亡奔河西。

     二月，戊午，以尚书右仆射江夷为湘州刺史。

     檀道济等进至济上，〔济，子礼翻；下同。〕二十余日间，前后与魏三十余战，道济多捷。军至历城，〔历城县自汉以来属济南郡，宋为冀州刺史治所。〕叔孙建等纵轻骑邀其前后，焚烧草谷，〔骑，奇寄翻。〕道济军乏食，不能进；由是安颉、司马楚之等得专力攻滑台，〔颉，户结翻。〕魏主复使楚兵将军王慧龙助之。〔复，夫又翻。〕朱修之坚守数月，粮尽，与士卒熏鼠食之。辛酉，魏克滑台，执修之及东郡太守申谟，〔东郡自汉、魏以来治白马；白马，滑台之地也。〕虏获万余人。谟，锺之曾孙也。申锺见九十五卷晋成帝咸和九年。〕

     癸酉，魏主还平城，大飨，告庙，将帅及百官皆受赏，战士赐复十年。〔赏北伐柔然、西伐西、南御宋之功也。将，即亮翻。帅，所类翻。复，方目翻，复，方目翻，复勿事也；下复境同。〕

     于是魏南鄙大水，民多饿死。尚书令刘絜言于魏主曰：「自顷边寇内侵，戎车屡驾；天赞圣明，所在克殄；方难既平〔难，乃旦翻。〕皆蒙优锡。而郡国之民，虽不征讨，服勤农，以供军国，实经世之大本，府库之所资。今自山以东，遭水害，应加哀矜，以弘覆育。」〔覆，敷又翻；下米覆同。〕魏主从之，复境内一岁租赋。

     檀道济等食尽，自历城引还；军士有亡降魏者，具告之。魏人追之，众惧，将溃。〔，户江翻。，匈许拱翻。〕道济夜唱筹量沙，以所余少米覆其上。〔量，音良。少，诗沼翻；下同。〕及旦，魏军见之，谓道济资粮有余，以降者为妄而斩之。时道济兵少，魏兵甚盛，骑士四合。道济命军士皆被甲，〔被，皮义翻。〕己白服乘舆，引兵徐出。魏人以为有伏兵，不敢逼，稍稍引退，道济全军而返。

     青州刺史萧思话闻道济南归，欲委镇保险，〔宋青州治东阳城。〕济南太守萧承之固谏，不从。丁丑，思话弃镇奔平昌；〔平昌县，前汉属琅邪，后汉属北海；晋太康地志属城阳，惠帝分立平昌郡。五代志：密州胶西县旧曰黔陬，置平昌郡。〕参军刘振之戍下邳，闻之，亦委城走。魏军竟不至，而东阳积聚已为百姓所焚。〔积，于智翻；凡指所聚之物曰积，则去声。聚，才谕翻。〕思话坐征，击尚方。

     燕王立夫人慕容氏为王后。

     庚戌，魏安颉等还平城。魏主嘉朱修之守节，〔【章：甲十一行本「节」下有「拜侍中」三字；乙十一行本同；孔本同；张校同。】〕妻以宗女。〔为修之自北还张本。妻，子细翻。〕

     初，帝之遣到彦之也，戒之曰：「若北国兵动，先其未至，径前入河；〔先，悉荐翻。〕若其不动，留彭城勿进。」及安颉得宋俘，魏主始闻其言。谓公卿曰：「卿辈前谓我用崔浩计为谬，惊怖固谏。〔怖，普布翻。崔浩计见上卷元年。〕常胜之家，始皆自谓踰人，至于归终，〔归终，谓事势究极处。〕乃不能及。」

     司马楚之上疏，以为诸方已平，请大举伐宋、魏主以兵欠劳，不许。征楚之为散骑常侍，〔散，悉亶翻。骑，奇寄翻。〕以王慧龙为荥阳太守。〔魏虽置荥阳太守，实以虎牢为重镇。按魏书官氏志：高宗太安三年，始以诸部护军各为太守。盖是时惟以荥阳太守命王慧龙，至太安三年遂悉改之也。守，式又翻。〕

     慧龙在郡十年，农战并修，大着声绩，归附者万余家。帝纵反间于魏，云「慧龙自以功高位下，欲引宋人入寇，因执司马楚之以叛。」〔间，古苋翻。楚之时屯颍川。〕魏主闻之，赐慧龙玺书曰：「刘义隆畏将军如虎，欲相中害；〔玺，斯氏翻。中，竹仲翻。〕朕自知之。风尘之言，想不足介意。」帝复遣刺客吕玄伯刺之，〔复，扶又翻。〕曰：「得慧龙首，封二百户男，赏绢千匹。」玄伯诈为降人，〔降，户江翻。〕求屏人有所论。慧龙疑之，使人探其怀，得尺刀。〔屏，必郢翻。探，吐南翻。〕玄伯叩头请死，慧龙曰：「各为其主耳。」释之。〔为，于伪翻。〕左右谏曰：「宋人为谋未已，不杀玄伯，无以制将来。」慧龙曰：「死生有命，彼亦安能害我！我以仁义为扞蔽，又何忧乎！」遂舍之。〔史因慧龙守荥阳终言之。〕

     夏，五月，庚寅，魏主如云中。

     六月，乙丑，太赦。

     夏主杀乞伏暮末及其宗族五百人。

     夏主畏魏人之逼，拥秦民十余万口，〔秦民，所得乞伏氏之民也。〕自治〔【章：甲十一行本「治」作「冶」；乙十一行本同。】〕城济河，欲击河西王蒙逊而夺其地。吐谷浑王慕踭遣益州刺史慕利延、宁州刺史拾虔〔踭，古回翻。考异曰：十六国春秋作「没利延、拾虎」，今从宋书。〕帅骑三万，乘其半济，邀击之，执夏主定以归，〔赫连氏历三主二十六年而灭。自是中原及西北之地一归于魏矣。帅，读曰率。骑，奇寄翻。〕沮渠兴国被创而死。〔沮，子余翻。被，皮义翻。创，初良翻。〕拾虔，树洛干之子也。〔树洛干卒于晋安帝义熙十三年。〕

     魏之边吏获柔然逻者二十余人，魏主赐衣服而遣之。柔然怠悦。闺月，乙未，柔然敕连可汗遣使诣魏，魏主厚礼之。〔逻，郎佐翻。使，疏吏翻。〕

     魏主遣散骑侍郎周绍来聘，〔散，悉亶翻。骑，奇寄翻。〕且求昏；帝依违答之。

     荆州刺史江夏王义恭，年寖长，欲专政事，长史刘湛每裁抑之，遂与湛有隙。〔宋制：幼王临州，率以长史行府州事，事皆决于行事。义恭欲专之而湛不丁，遂有隙。长，知两翻。〕帝心重湛，使人诘让义恭，且和解之。〔诘，去吉翻。〕是时，王华、王昙首皆率，〔卒，子恤翻。〕领军将军殷景仁素与湛善，白帝以时贤零落，征湛为太子詹事，加给事中，共参政事。以雍州刺史张邵代湛为抚军长史、南蛮校尉。

     顷之，邵坐在雍州营私蓄聚，赃满二百四十五万，下廷尉，当死。〔永嘉五年，邵刺雍州。雍，于用翻。〕左卫将军谢述上表，陈邵先朝旧勋，〔武帝讨桓玄，邵白父嘏表献忠款，又不附刘毅。〕宜蒙优贷。帝手诏酬纳，免邵官，削爵土。述谓其子综曰：「主上矜邵夙诚，特加曲恕，吾所言谬会，故特见酬纳耳。若此迹宣布，则为侵夺主恩，不可之大者也。」使综对前焚之。帝后谓邵曰：「卿之获免，谢述有力焉。」

     秋，七月，己酉，魏主如河西。

     八月，乙酉，河西王蒙逊遣子安周入侍于魏。

     吐谷浑王慕踭遣侍郎谢太宁奉表于魏，请送赫连定。己丑，魏以慕踭为大将军、西秦王。〔踭，古回翻。〕

     左仆射临川王义庆固求解职；甲辰，以义庆为中书令，丹杨尹如故。

     九月，癸丑，魏主还宫。庚申，加太尉长孙柱国大将军，〔柱国大将军始此。〕以左光禄大夫崔浩为司徒，征西大将军长孙道生为司空。道生性清俭，一熊皮鄣泥，数十年易。〔类篇：马障泥曰訳。訳昌艳翻。蜀注云：遮拥泥泞也。〕魏主使歌工历颂群臣曰：「智如崔浩，廉若道生。」

     魏主欲选使者诣河西，崔浩荐尚书李顺，乃以顺为太常，拜河西王蒙荪为侍中、都督凉州．西域．羌．戎诸军事、太傅、行征西大将军、凉州牧、凉王，王武威、张掖、敦煌、酒泉、西海、金城、西平七郡；〔使，疏吏翻。王武，于况翻。敦，徒门翻。〕册曰：「盛衰存亡，与魏升降。北尽穷发，南极庸、僧，西被昆岭，东至河曲，〔经典释文：司马曰：穷发，北极之下无毛之地也。按：毛，草也。地理书云：山以草木为发。庸魏兴上庸之地，僧，僧山也。昆岭，谓昆仑。河曲，朔方之河曲也。僧，与岷同。被，皮义翻。〕王实征之，以夹辅皇室。置将相、群卿、百官，承制假授。建天子旌旗，出入警跸，如汉初诸侯王故事。」

     壬申，魏主诏曰：「今二寇摧殄，将偃武修文，理废职，举逸民。范阳卢玄、博陵崔绰、赵郡李灵、河间邢颖、勃海高允、广平游雅、太原张伟等，皆贤隽之冑，冠冕周邦。〔「周」，当作「州」。〔【章：甲十一行本正作「州」；乙十一行本同；孔本同。】〕易曰：『我有好爵，吾与尔縻之。』〔易中孚九二爻辞。〕如玄之比者，尽敕州邵以礼发遣。」遂征玄等乃州郡所遣至者数百人，差次叙用。崔绰以母老固辞。玄等皆拜中书博士。玄，谌之曾孙；〔晋之嘉之后，卢谌展转于石氏之间，冉闵之败，遂死于兵。谌，氏壬翻。〕灵，顺之从父兄也。〔从，才用翻。〕

     玄舅崔浩，每与玄言，軏叹曰：「对子真使我怀古之情更深。」〔卢玄，字子真。〕浩欲大整流品，明辨姓族。玄止之曰：「夫创制立事，各有其时；乐为此者，讵有几人！宜加三思。」〔乐，音洛。三，息暂翻。〕浩不从，由是得罪于众。

     初，魏昭成帝始制法令：〔什翼犍谥昭成帝。〕「反逆者族；其余当死者听入金、马赎罪；杀人者听与死家牛马、葬具以平之盗官物，一备五；私物，一备十。」〔备，陪偿也，今人多云陪备。〕四部大人共坐王庭决辞讼，无系讯连逮之苦，境内安之。太祖入中原，〔道武帝庙号太祖。〕患前代律令峻密，命三公郎王德删定，务崇简易。〔事见一百十卷晋安帝隆安二年。易，以豉翻。〕季年被疾，刑罚滥酷；〔事见一百十一卷晋安帝隆安四年。被，皮义翻。〕太宗承之，吏文亦深。〔明元帝庙号太宗。〕冬，十月，戊寅，世祖命崔浩更定律令，除五岁、四岁刑，增一年刑；巫蛊者，负羖羊、抱犬沈诸渊。〔羖，果五翻。说文：夏羊壮曰羖；一说，羖，碁羊也。沈，持林翻。〕初令官阶九品者得以官爵除刑。〔汉官以石秩为差，魏、晋始定品秩之次。〕妇人当刑而孕，产后百日乃决。阙左悬登闻鼓以达冤人。禹令有狱讼者摇鼗。周礼：左嘉石以平罢民。皆所以达幽枉也。登闻鼓，令负冤者得诣阙檛鼓，登时上闻也。

     魏主如漠南。十一月，丙辰，北部敕勒莫弗库若干〔高车酋长谓之莫弗。考异曰：后魏主行在。〔帅，读曰率。骑，奇寄翻。〕魏主大猎以赐从官。〔从，才用翻。〕十二月丁丑，还宫。

     是岁，凉王改元义和。

     林邑王范阳迈寇九德，交州兵击却之。〔九德郡，古越裳氏国，隋、唐为驩州。〕

     九年〔（壬申、四三二）〕

     春，正月，丙午，魏主尊保太后窦氏为皇太后，〔尊保母为母，非礼也。〕立贵人赫连氏为皇后，子晃为皇太子；大赦；改元延和。

     燕王立慕容后之子王仁为太子。

     三月，庚戌，卫将军王弘进位太保，加中书监。丁巳，征南大将军檀道济进位司空，还镇寻阳。〔道济自历城还师至建康，复使之还镇寻阳。〕

     壬申，吐谷浑王慕踭送赫连定于魏，魏人杀之。憼踭上表曰：「臣俘擒憯逆，敌捷王府，爵秩虽崇而土不增廓，车旗既饰而财不周赏；愿垂鉴察。」魏主下其议。〔下，户嫁翻。〕公卿以为：「慕踭所玫唯定而已，塞外之民皆为己有，而贪求无厌，不可许也。」〔厌，于盐翻。〕魏主乃诏曰：「西秦王所得金城、枹罕、陇西之地，〔枹，音肤。〕朕即与之，乃是裂土，何须复廓。〔复，扶又翻。〕西秦款至，绵绢随使疏数，临时增益，非一赐而此也。」〔使，疏吏翻；下同。疏，与捤同。数，所角翻。〕自是慕踭贡使至魏者稍简。

     魏方士祁纤奏改代为万年，以代尹为万年尹，代令为万年令。崔浩曰：「昔太祖应天受命，兼称代、魏以法殷商。〔帝喾都亳；子契受封于商，自契至汤八迁，汤始都亳，从先王居，谓之亳殷，故兼称殷商。〕国家积德，当享年万亿，不待假名以为益也。纤之所闻，皆非正义，宜复旧号。」魏主从之。

     夏，五月，壬申，华容文昭公王私卒。弘明敏有思致，而轻率少威仪。性褊隘，好折辱人，人以此少之。〔思，相吏翻。少，诗沼翻。褊，方缅翻。好，呼到翻。折，之舌翻。〕虽贵显，不营财利；及卒，家无余业。帝闻之，特赐钱百万，米千斛。

     魏主治兵于南郊，谋伐燕。〔治，直之翻。〕

     帝遣使者赵道生聘于魏。

     六月，戊寅，司徒、南徒州刺史彭城王义康改领提州刺史。〔王弘卒，义康始领提州。〕

     诏分青州置冀州，〔宋冀州领广川、平原、清河、乐陵、魏郡、河间、顿丘、高阳、勃海九郡，皆侨置于河、济间。〕治历城。

     吐谷浑王慕踭遣其司马赵叙入贡，且来告捷。〔告擒赫连定之捷也。踭，古回翻。〕

     庚寅，魏主伐燕。命太子晃录尚书事，时晃纔五岁。又遣左仆射安原、建宁王崇等屯漠南以备柔然。

     辛卯，魏主遣散骑常侍邓颖来聘。

     乙未，以吐谷浑王慕踭为都督西秦．河．沙三州诸军事、征西大将军、西秦．河二州刺史，进爵陇西王，且命慕踭悉归南方将士先没于夏者，得百五十余人。〔刘义真之败没于夏者。〕

     又加北秦州刺史杨难当征西将军。难当以兄子保宗为镇南将军，镇宕昌；〔宕昌，隋、唐为宕州之地。宕，徒浪翻。〕以其子顺为秦州刺史，守上邽。保宗谋袭难当，事泄，难当囚之。

     壬寅，以江夏王义恭为都督南兖等六州诸军事、开府仪同三司、南兖州刺史，临川王义庆为都督荆．雍等七州诸军事、荆州刺史，〔雍，于用翻。〕竟陵王义宣为中书监，衡阳王义季为南行州刺史。初，高祖以荆州居上流之重，土地广远，资实兵甲居朝廷之半，故遗诏令诸子居之。上以义庆宗室令美，且烈武王有大功于社稷，〔临川王道规谥烈武王。〕故特用之。

     秋，七月，己未，魏主室濡水。〔水经：濡水自塞外来，过辽西令支、肥如、海阳等县而入于海。，濡乃官翻。〕庚申，遣安东将军奚斤发幽州民及密云丁零万余人，〔魏收曰：道武帝皇始二年，置密云郡密云县，治提携城，本汉厗奚县地。孟康曰：厗，音提。〕运攻具，出南道，会和龙。魏主室辽西，燕王遣其侍御史崔聘奉牛酒犒师。己巳，魏主室和龙。

     庚午，以领军将军殷景仁为尚书仆射，太子詹事刘湛为领军将军。

     益州刺史刘道济，粹之弟也，信任长史费谦、别驾张熙等，聚敛与利，〔费，扶费翻。〕伤政害民，立官准，禁民鼓铸而贵卖铁器，商贾失业，吁嗟满路。〔敛，力瞻翻。贾，音古。〕

     流民许穆之，变姓名称司马飞龙，自云晋室近亲，往依氐王杨难当。难当因民之怨，资飞龙以兵，使侵援益州。飞龙招合蜀人，得千余人，攻杀巴与令，〔沈约曰：巴与令，徐志不注置立，疑李氏所立，属遂宁郡。宋白曰：晋永和十一年置巴与县，西魏改曰长江县，唐属遂州。〕逐阴平太守；〔晋孝武帝秦始中，置阴平郡，至武帝永初间，又分为南阴平、北阴平。此南阴平也。隋并南阴平入雒县。宋白曰：文州，古阴平也。战国氐，羌所据，汉为阴平道，魏、晋为阴平邵阴平县。永嘉末，太守王鉴以郡降李雄，晋人于是悉流移于蜀、汉，其氐、羌并属杨茂搜，此郡不复预受正朔，故南史诸志悉无所录。其晋人流寓于蜀者，仍于益州立南、北二阴平，寓于汉中者亦于梁州立南北二阴平。今剑州阴平县，益州之北阴平邵也。〕道济遣军击斩之。

     道济欲以五城人帛氐奴、梁显为参军督护，〔孙愐曰：帛，姓也。〕费谦固执不与。氐奴等与乡人赵广构扇县人，诈言司马殿下犹在阳泉山中，聚众得数千人，引向广汉；〔沈约曰：蜀分鼦竹立阳泉县，属广汉郡，隋复并入鼦竹。〕道济参军程展会治中李抗之将五百人击之，皆败死。巴西人唐频聚众应之，赵广等进攻涪城，陷之。〔将，即亮翻。涪，音浮。〕于是泣陵、江阳、遂宁诸郡守皆弃城走，蜀土侨、旧俱反。〔沈约曰：遂宁郡，永初邵国志有之，疑晋末分广汉所立，唐为遂州。守，手又翻；下太守同。〕

     燕石城太守李崇等十郡降于魏。〔石城县，前汉属右北，平燕分置石城郡。魏真君八年，置建德郡于白狼，以石城为县，属焉。降，户江翻。〕魏主发其民三万穿围堑以守和龙。崇，绩之子也。〔李绩见一百卷晋穆帝升平四年。堑，七艳翻。〕

     八月，燕王使数万人出战，魏昌黎公丘等击破之，〔「公丘」之下当有漏字。〕死者万余人。燕尚书高绍帅万余家保羌胡固；〔帅，读日率。〕辛巳，魏主攻绍，斩之。平东将军贺多罗攻带方，抚军大将军永昌王健攻建德，骠骑大将军桨平王丕攻冀阳，皆拔之。

     九月，乙卯，魏主吊兵西还，徙营丘、成周、辽东、乐浪、带方、玄菟六郡民三万家于幽州。〔五代志曰：后魏置营州于和龙城，领建德、冀阳、辽东、乐浪、营丘等郡，龙城、大兴、永乐、带方、定荒、石城、广都、阳武、襄平、平刚、柳城、富平等县。盖燕国自慕容以来，分置郡县于辽西，其后或省或并，为郡为县，皆不可考；如玄菟郡亦当置于辽西也。骠，匹妙翻。骑，奇寄翻。乐浪，音洛琅。菟，同都翻。〕

     燕尚书郭渊劝燕王送款献女于魏，乞为附庸。燕王曰：「负衅在前，结忿已深，降附取死，不如守志更图也。」〔衅，许觐翻。降，户江翻。〕

     魏主之围和龙也，宿卫之士多在战陈，〔陈与阵同。〕行宫人少。云中镇将朱修之谋南人袭杀魏主，因入和龙，深海南归；以告冠军将军毛修之不从，乃止。〔少，诗沼翻。将，即亮翻。冠，古玩翻。〕既而事泄，朱修之逃奔燕。魏人数伐燕，〔数所角翻。〕燕王遣修之南归求救。修之泛海至东莱，遂还建康，拜黄门侍郎。

     赵广等进攻成都，刘道济婴城自守。贼众屯聚日久，不见司马发龙，欲散去。广惧，将三千人及羽仪诣阳泉寺，〔以羽为仪，故日羽仪。〕诈云迎发龙。至则谓道人枹罕程道养曰：〔枹，音肤。〕「汝但自言是发龙，则坐享富贵；不则断头！」〔断，丁管翻。〕道养惶怖许诺。〔怖，普布翻。〕广乃推道养为蜀王、车骑大将军、益．梁二州牧，改元泰始，备置百官。以道养弟道助为骠骑将军、长沙王，镇涪城；赵广、帛氐奴、梁显及其党张寻、严遐皆为将军，奉道养还成都，众至十余万，四面围城。使人谓道济曰：「但送费谦、张熙来，我辈自解去。」道济遣中兵参军裴方明、任浪之各将千余人出战，皆败还。〔任，音壬。〕

     冬，十一月，乙巳，魏主还平城。

     壬子，以少府中山甄法崇为益州刺史。〔代刘道济也。甄，之人翻。〕

     初，燕王嫡妃壬氏，生长乐公崇，崇于兄弟为最长。〔乐，音洛。最长，知两翻。〕及即位，立慕容氏为王后，王氏不得立，又黜崇，使镇肥如。〔燕以幽州刺史镇肥如，辽西之地也。〕崇母弟广平公朝、乐陵公邈相谓曰：「今国家将亡，人无愚智皆知之。王复受慕容后之谮，〔复，扶又翻。〕吾兄弟死无日矣。」乃相与亡奔辽西，说崇使降魏，崇从之。会魏主使给事郎王德招崇，〔「给事郎」，北史作「给事中」。说，输芮翻。降，户江翻；下同。〕十二月，己丑，崇使邈如魏，请举郡降。燕王闻之，使其将封羽围崇于辽西。〔将，即亮翻。；下同。〕

     魏主征诸名士之未仕者，州郡多逼遣之。魏主闻之，下诏，「令守宰以礼申谕，〔申，重也。重，直龙翻。守，式又翻。〕任其进退，毋得逼遣。」

     初，帝以少子绍为卢陵孝献王嗣，〔义真谥曰孝献。少，诗昭翻。〕以江夏王义恭子郎为营阳王嗣；庚寅，封绍为庐陵王，朗为南丰县王。

     裴方明等复出击程道养营，破之，复，扶又翻；下众复、岂复、顺复同。〕焚其积聚。〔积，子赐翻。聚，才谕翻。

     贼党江阳杨孟子将千余人屯城南，江阳，隋并入阳州隆山县。〕参军梁隽之统南楼，投书说谕孟子，邀使入城见刘道济，道济版为主簿，克期讨贼。赵广佑其谋，孟子惧，将所领奔晋原，晋原太守文仲兴与之同拒守。赵广遣帛氐奴攻晋原，破之，〔李雄分蜀郡为汉原郡，晋穆帝更名晋原郡，治江原县，唐为蜀州晋原县。宋白曰：晋原县本汉江原县地，李雄立江原郡，晋改为多融县，又改晋原，以县界晋原山为名。〕仲兴、孟子皆死。裴方明复出击贼，屡战，破之，贼遂大溃；程道养收众得七千人，还广汉、赵广别将五千余人还涪城。

     先是，张熙说道济粜仓谷，〔先悉荐翻。说输芮翻。〕故自九月末围城至十二月，粮储俱尽。方明将二千人出城求食，为贼所败，〔败，补迈翻。〕单马独还，贼众复大集。方明夜缒而上，缒，驰伪翻。上，时掌翻。〕道济为设食，〔为，于伪翻；下微为同。〕涕泣不能食。道济曰：「卿非大丈夫，小败何苦！贼势既衰，台兵垂至，但令卿还，何忧于贼！」即减左右以配之。贼于城外扬言，云「方明已死」，城中大恐。道济夜列炬火，出方明以示众，众乃安。道济悉出财物于北射堂，令方明募人。时城中或传道济已死，莫有应者。梁携之说道济遣左右给使三十余人出外，〔梁携之，盖即梁儁之，「携」字误也。〕且告之曰：「吾病小损，各听归家休息。」给使既出，城中乃安，应募者日有千余人。

     初，晋谢混尚晋陵公主。〔晋陵公主，晋孝武之女。〕混死，〔见一百十六卷晋安帝义熙八年。〕诏公主与谢氏绝婚；公主悉以混家事委混从子夕微。〔从，才用翻。〕混仍世宰辅，僮仆千人，唯有二女，年数岁，夕微为之纪理生业，一钱尺帛有文簿。〔为，于伪翻。〕九年而高祖即位，公主降号东乡君，听还谢氏。入门，室宇仓廪，不异平日，田畴垦辟，有加于旧。东乡君叹曰：「仆射平生重此子，可谓知人；仆射为不亡矣！」〔混仕晋为尚书左仆射。〕亲旧见者为之流涕。是岁，东乡君卒，〔为，于伪翻。卒，子侐翻。〕公私咸谓赀财宜归二女，田宅、僮仆应属弘微。弘微一无所居，自以私禄葬东乡君。

     混女夫殷叡好摴蒱，〔好，呼到翻。〕闻夕微不取财物，乃夺其妻妹，及伯母、两姑之分以还戏责。〔分，扶问翻。责，如字，又读曰债。〕内人皆化弘微之让，一无所争。或讥之曰：「谢氏累世财产，充殷君一朝戏责，理之不允，莫此为大。〔卿视而不言，譬弃物江海以为廉耳。设使立清名而令家内不足，亦吾所不取也。」弘微曰：「亲戚争财，为鄙之甚，今内人尚能无言，岂可导之使争乎！分多共少，不至有乏，身死之后，岂复见关也﹖」

     秃发保周自凉奔魏，〔保周奔凉见一百十六卷晋安帝义熙十年。〕魏封保周为张掖公。

     魏李顺复奉使至凉。〔复，扶又翻。使，疏吏翻。〕凉王蒙逊遣中兵校郎杨定归谓顺曰：「年衰多疾，腰髀不随，不堪拜伏；比三五日消息小差，当相见。」〔此，必寐翻，乃也。〕顺曰：「王之老疾，朝廷所知；岂得自安，不见诏使！」明日，蒙逊延顺入至庭中，蒙逊箕坐隐几，无动起之状。〔师古曰：谓伸两脚而坐，其形如箕。隐，于靳翻。〕顺正色大言曰：「不谓此叟无礼乃至于此！今不忧覆亡而敢陵侮天地；魂魄逝矣，何用见之！」握节将出。凉王使定归追止之，曰：「太常既雅恕衰族，〔雅，素也。〕传闻朝廷有不拜之诏，是以敢自安耳。」顺曰：「齐桓公九合诸候，一匡天下；周天子赐胙，命无下拜。桓公犹不敢失臣礼，下拜登受。〔齐桓公合诸侯于葵丘，王使宰孔赐胙，齐侯将下拜。孔曰：「天子以伯舅耄老，加劳赐一级，无下拜。」对曰：「天威不违频咫尺。小白余敢天子之命无下拜﹖死陨越于下，以为天子羞，敢不下拜！」下拜，登受。〕今王虽功高，未如齐桓；朝廷虽相崇重，未有不拜之诏；而遽自偃蹇，此岂社稷之福邪！」蒙逊乃起，拜受诏。

     使还，魏主问以凉事。顺曰：「蒙逊控制河右，踰三十年，〔晋安帝隆安五年蒙逊杀段业，鞾有其国，至是三十一年。〕经涉艰难，粗识机变，〔粗，坐五翻。〕绥集荒裔，群下畏服；虽不能贻厥孙谋，犹足以终其一世。然礼者德之舆，敬者身之基也；蒙逊无礼、不敬，以臣观之，不复年矣。」〔复，夫又翻，言其死在朝夕。〕魏主曰：「易世之后，何时当灭﹖」顺曰：「蒙逊诸子，臣略见之，皆庸才也。如闻敦煌太守牧犍，器性粗立，〔敦，徒门翻。犍，居言翻。〕继蒙逊者，必此人也。然比之于父，皆云不及。此殆天之所以资圣明也。」〔考异曰：后魏书，顺初奉册拜沮棸蒙逊为凉州牧，即有蒙逊不拜及顺使还论牧犍事。南史，顺册拜蒙逊还，拜都督四州、长安镇都大将、开府，征为四部尚书，加常侍。延和初使凉，始有不拜等事。今据顺云「不复周矣」；明年蒙逊死，帝曰：「卿言蒙逊死，验矣」。故从南史。〕魏主曰：「朕方有事东方，〔谓方图燕也。〕未暇西略。如卿所言，不过数年之外，不为晚也。」

     初，罽宾沙门昙无谶，自云能使鬼治病，且有秘术。〔北史曰：昙无谶自云能使么疗病，令妇人多子。罽，音计。昙，徒含翻。谶，楚谮翻。治，直之翻。〕凉王蒙逊甚重之，谓之「圣人」，诸女及子妇仗皆往受术。魏主闻之，使李顺往征之。蒙逊留不遣，仍杀之。魏主由是怒凉。

     蒙逊荒淫猜虐，群下苦之。〔为魏灭凉张本。〕

     十年〔（癸酉、四三三）〕

     春，正月，乙卯，魏主遣永昌王健督诸军救辽西。〔以冯崇被围也。〕

     己未，大赦。

     丙寅，魏以乐安王范为都督秦．雍等五州诸军事、卫大将军、开府仪同三司、长安镇都大将。〔都大将又在镇大将之上。雍，于用翻。将，即亮翻；下同。〕魏主以范年少，〔少，诗照翻。〕更选旧德平西将军崔徽、征北大将军鴈门张黎为之副，共镇长安。徽，宏之弟也，〔崔宏，崔浩之父也。〕范谦恭宽惠，徽务敦大体，黎清约公，平政刑简易，〔易，以鼓翻。〕轻傜薄赋，关中遂安。

     二月，庚午，魏主以冯崇为都督幽．平．东夷诸军事、车骑大将军、幽．平二州牧，封辽西王，录其国尚书事，食辽西十郡，承制假授尚书、刺史、征虏已下官。〔自征虏以下杂号将军皆得假授。骑，奇宏翻。〕

     魏平凉休屠征西将军金崖。〔句断。屠，直于翻。〕羌冱州刺史秋子玉〔魏置冱州于安定郡，治临冱城。〕与安定镇将延普争权，崖、子玉举兵攻普，不克，退保胡空谷。〔即胡空堡之地。〕魏主以虎牢镇大将陆俟为安定镇大将，击崖等，皆擒之。

     魏主征陆俟为散骑常侍，出为怀荒镇大将，〔怀荒镇，魏降高车所置六镇欴一也。散，悉亶翻。骑，奇寄翻。〕未期岁，高车诸莫弗讼俟严急无恩，复请前镇将郎孤。〔复，扶又翻；下无复、将复同。〕魏主征俟还，以孤代之。俟既至，言于帝曰：「不过期年，郎孤必败，高车必叛。」〔期，读曰翆。〕帝怒，切责庂，使以建业公烕第。明年，诸莫弗果杀郎孤而叛。帝大惊，立召俟问之曰：「卿何以知其然也﹖」俟曰：「高车不知上下之礼，故臣临之以威，制之以法，欲以渐训导，使知分限。〔分，扶问翻。〕而诸莫弗恶臣所为，〔恶，乌路翻。〕讼臣无恩，称孤之美。臣以罪去，孤获还镇，悦其称誉，〔誉，音余。〕益收名声，专用宽恕待之。无礼之人，易生骄慢，〔易，以鼓翻。〕不过期年，无复上下，孤所不堪，必将复以法裁之。如此，则众心怨怼，必生祸乱矣。」〔魏裴潜去代郡而乌桓叛，事如此。慰，直类翻。〕帝笑曰：「卿身虽短，思虑何长也！」即日复以为散骑常侍。

     壬午，魏主如河西，遣兼散骑常侍宋宣来聘，且为太子晃求婚；〔为，于伪翻。〕帝依违答之。

     刘道济卒，梁儁之、裴方明等密埋其尸于斋后，诈为道济教命以答签疏，虽其母妻亦不知也。程道养于毁金桥登坛郊天，方明将三千人出击之，〔将，即亮翻；下同。〕道养等大败，退保广汉。

     荆州刺史临王义庆以巴东太守周籍之督巴西等五郡诸军事，将二千人救成都。

     三月，亡人司马天助降于魏，自称晋会稽世子元显之子；〔降，户江翻。会，工外翻。〕魏人以为青．徐二州刺史、东海公。

     壬子，魏主还宫。

     赵广等自广汉至郫，〔郫县自汉以来属蜀郡。师古曰．郫，音疲。〕连营百数。周籍之与裴方明等合兵攻郫，克之，进击广等于广汉，广等走还涪及五城。〔涪，音浮。〕夏，四月，戊寅，始发刘道济丧。

     帝闻梁、南秦二州刺史甄法护刑政不治，〔甄，之人翻。〕失氐、羌之和，乃自徒中起萧思话为梁、南秦二州刺史。〔考异曰：思话传云：「杨难当寇汉中，乃用思话。」按本纪及氐胡传，难当寇汉中皆在十一月。〕法护，法崇之兄也。

     凉王蒙逊病甚，国人共议，以世子菩提幼弱，立菩提之兄敦煌太守牧犍为世子，加中外都督、大将军、录尚书事。〔苫，薄乎翻。犍，居言翻。考异曰：未书、十六国春秋作「茂虔」。后魏书纪传作「牧犍」，今从之。〕蒙逊卒，谥曰武宣王，庙号太祖。牧犍即河西王位，大赦，改元永和。立子封坛为世，加抚军大将军、录尚书事。遣使请命于魏。牧犍聪颖好学，〔使，疏吏翻。好，呼到翻。〕和雅有度量，故国人立之。

     先是，魏主遣李顺迎武宣王女为夫人，〔先，悉荐翻。〕会卒，牧犍称先王遗意，遣左丞宋繇送其妹与平公主于魏，拜右昭仪。〔李延寿曰：魏主增置左、右昭仪。〕

     魏主谓李顺曰：「卿言蒙逊死，今则验矣；又言牧犍立，何其妙哉！朕克凉州，亦当不远。」于是赐绢千四，貛鳙马一乘，〔乘，绳证翻。〕进号安西将军，宠待弥厚，政事无巨细皆与之参议。〔李顺以言中见宠待，而亦以为凉隐受诛，为臣之不易也如此！〕

     遗顺拜牧犍都督凉沙河三州．西域羌戎诸军事、车骑将军、开府仪同三司、凉州刺史、河西王，〔骑，奇寄翻。〕以宋繇为河西王右相。牧犍以无功受赏，留顺，上表乞安、平一号；〔谓若安西将军、若平西将军，乞一号。〕优诏不许。

     牧犍尊敦煌刘昺为国师，〔敦，待门翻。〕亲拜之，命官属以下皆北面受业。

     五月，己亥，魏主如山北。〔武周山之北也。〕

     林邑王范阳迈遣使入贡，求领交州；〔使，疏吏翻。〕诏答以道远，不许。

     裴方明等复出击程道养营，破之，复，扶又翻；下众复、岂复、顺复同。〕焚其积聚。〔积，子赐翻。聚，才谕翻。

     六月，魏永昌王健、左仆射安原督诸军击和龙，将军楼教别将五千骑围凡城。〔魏书官氏志：内入诸姓，贺楼氏改为楼氏。将，即亮翻；下同。〕燕守将封羽以凡城降，〔降，户江翻；下同。〕收其三千余家而还。

     辛巳，魏人发秦、雍兵一万，筑小城于长安城内。〔雍，于用翻。〕

     秋，八月，冯崇上表请说降其父；〔说，输苪翻。〕魏主不听。

     九月，益州刖史甄法崇至成都，收费谦，诛之。〔费，扶沸翻。〕程道养、张寻将二千余家逃入郪山，〔广汉郪县之山也。师古曰：郪，音妻，又音千私翻。〕余党各拥众藏窜山谷，时出为寇不绝。

     戊午，魏主遣兼大鸿胪崔赜持节拜氐王杨难当为征南大将军、开府仪同三司、秦．梁二州牧、南秦王。赜，逞之子也。〔崔逞自燕归魏，以侮慢为魏主珪所杀。赜，士革翻。〕

     杨难当因萧思话未至，甄法护将下，举兵袭梁州，破白马，获晋昌太守张范，〔白马戍在沔水北，即阳平关。晋桓温平蜀，以巴、汉流人立晋昌郡于上庸之西。〕败法护参军鲁安期等；〔败，补迈翻。〕又攻葭萌、获晋寿太守范延朗。〔晋孝武太元十五年，梁州刺史周馥表分梓潼立晋寿郡，古葭萌之地也。葭音家。〕冬，十一月，丁未，法护弃城奔洋川之西城。〔后魏方立洋川郡于汉中之西乡县，此盖因其地有洋水，故谓之洋川。洋，音祥，又如字。〕难当遂有汉中之地，以其司马赵温为梁、秦二州刺史。

     甲寅，魏主还宫。

     十二月，己巳，魏大赦。

     辛未，魏主如阴山之北。

     魏宁朔将军卢玄来聘。

     前秘书监谢灵运，好为山泽之游，〔五年，灵运免官，故曰前。好，呼到翻。〕穷幽极险，从者数百人，〔从，才用翻。〕伐木开径；百姓惊援，以为山贼。会稽太守孟顗与灵运有隙，〔会，工外翻。顗，鱼岂翻。〕表其有异志，发兵自防。灵运诣阙自陈，上以为临川内史。

     灵运游放自若，废弃邵事，为有司所纠。是岁，司徒遗使随州从事郑望生收灵运；〔使，疏吏翻。望笁盖为江州从事。〕灵运执望生，与兵逃逸，作诗曰：「韩亡子房奋，秦帝鲁连耻。」〔灵运自以世为晋臣，故赋是诗。子房事见七卷秦始皇二十九年；鲁连事见异。〕追讨，擒之。廷尉奏灵运率众反叛，论正斩刑。上爱其才，欲免官而已。彭城王义康坚执，谓不宜恕。乃降死一等，徒广州。

     久之，或告灵运令人买兵器，结健儿，欲于三江口篡取之，不果。〔水经：温水出牂柯夜郎县，东至郁林广郁县为郁水。滩水出阳海山，南过苍梧荔浦县，又南至广信县入于郁。封水出临贺郡冯乘县西牛屯山，西南流入广信县，南流注子郁水。此盖三水所会之地，谓之三江口。〕诏于广州弃市。

     灵运恃才放逸，多所陵忽，故及于祸。

     魏立徐州于外黄，以刁雍为刺史。〔雍，于容翻。〕

     十一年〔（甲戌、四三四）〕

     春，正月，戊戌，燕王遣使请和于魏；〔使，疏吏翻。〕魏主不许。

     杨难当以克汉中告捷于魏，送雍州流民七千家于长安。〔雍，于用翻。〕萧思话至襄阳，遗棋野司马萧承之为前驱。〔思话时以横野将军镇梁州，以承之为司马。〕承之缘道收兵，得千人，进据磝头。〔水经注：汉水径黄金南，东流历敖头，魏与安康县治。磝、敖同音。〕杨难当焚掠汉中，引众西，还留赵温守梁州；又遣其魏与太守薛健据黄金山。思话遣阴平太守萧坦攻铁城戍，拔之。〔黄金山注见七十四卷魏邵陵厉公正始五年。水经注：铁城与黄金戍相对，一城在山上，一城在山下。〕

     二月，赵温薛健与其冯翊太守蒲甲子合攻坦营，坦击破之，温等退保西水。〔水经注「西水」作「酉水」。〕临川王义庆遣龙骧将军裴方明将三千人助承之，〔骧，思将翻。将，即亮翻；下同。〕拔黄金戍而据之。温弃州城，退据小城，健、甲子退保下桃城。思话继至，与承之共击赵温等，屡破之。行参军王灵济别将出洋川，攻南城，拔之，〔沈约曰：谯纵灭，梁州刺史还治汉中之苞中县，所谓南城也。余考前史汉中郡无苞中县，意即褒中县，盖因语近而字遂讹也。褒中县在南郑西南，故谓之南城。〕擒其守将赵英。南城空无所资，灵济引兵还，与承之合。

     魏主以西海公主妻柔然敕连可汗；〔妻，七细翻。可，从刊入声。汗，音寒。〕又纳其妹为夫人，遣颖川王提往逆之。丁卯，敕连遣其异母兄秃鹿傀送妹，井献马二千匹。〔傀，公回翻。〕魏主以其妹为左昭仪。提，曜之子也。

     辛卯，魏主还宫；三月，甲寅，复如河西。〔复，扶又翻。〕

     杨难当遣其子和将兵与蒲甲子等共击萧承之，相拒四十余日，围承之数十重，短兵接，弓矢无所复施。氐悉衣犀甲，戈矛所不能入。〔重，直龙翻。复，扶又翻；下可复同。衣，于既翻。周礼考工记：犀甲寿百年，以牛皮为之。〕承之断抬长数尺，以大斧椎之，一抬辄贯数人。〔断，丁管翻。抬，色角翻。长，直亮翻。〕氐不能当，烧营走，据大桃。闰月，承之等追击之，至南城。氐败走，斩获甚众，悉收汉中故地，置戍于葭萌水，〔水经注：白水出临洮县西南西倾山，东南流，至葭萌县北，因谓之葭萌水；水有津关，即所谓白水关也。〕

     初，桓希既败，〔希败见一百十三卷晋安帝元兴三年。〕氐王杨盛据汉中，梁州刺史范元之、傅歆皆治魏兴，〔治，直之翻。〕虽得魏兴、上庸、新城三郡。及索邈为刺史，〔见一百十六卷晋安帝义熙九年，索，昔各翻。〕乃治南城。至是，南城为氐所焚，不可复固，萧思话徙镇南郑。〔自此梁州治南郑。〕

     甲戌，赫连昌叛魏西走；丙子，河西候将格杀之。〔此河西，五原河西也。候将，斥候将也。将，即亮翻。〕魏人井其群弟诛之。

     己卯，魏主还宫。

     辛巳，燕王遣尚书高颙上表称藩，请罪于魏，〔颙，鱼容翻。〕乞以季女充掖庭；魏主乃许之，征其太子王仁入朝。

     燕王送魏使者于什门还平城。〔朝，直遥翻。使疏吏翻；下同。〕什门在燕二十一年，不屈节。〔什门使燕见一百十六卷晋安帝义熙十年，考异曰：后魏书节义传云：「什门在燕历二十四年。」按后魏本纪，神瑞元年八月，遣于什门招谕冯跋，至此年，二十一年矣。若三十四年，乃在太延三年；而太延二年冯氏亡矣。〕魏主下诏褒称，以比苏武，拜治书御史，〔治，直之翻。〕赐羊千口，帛千四，策告宗庙，颁示天下。

     戊子，休屠金当川围魏阴密，〔阴密县，汉晋属安郡，魏收志属平凉郡。括地志：阴密故城，在泾州鹑觚县西。屠，直于翻。〕夏，四月，乙未，魏征西大将军常山王素击之。丁未，魏主行如河西。壬戌，获当川，斩之。

     甄法护坐委镇，赐死于狱。〔甄，之人翻。〕杨难当遣使奉表谢罪，帝下诏赦之。

     河西王牧犍遣使上表，告嗣位。戊寅，诏以牧犍为都督凉．秦等四州诸军事、征西大将军、凉州刺史、河西王。〔犍，居言翻。〕

     六月，甲辰，魏主还宫。

     燕王不遣太子质魏，〔质，音致。〕散骑常侍刘滋谏曰：〔散，悉亶翻。骑，奇寄翻。〕「昔刘禅有重山之险，孙暼有长江之阻，皆为晋擒。〔刘禅事见七十八卷魏元帝景元四年。孙暼事见十十九卷晋武帝太康元年。重，直龙翻。〕何则﹖强弱之势异也。今吾弱于吴、蜀而魏强于晋，不从其欲，将有危亡之祸。愿亟遣太子，而修政事，抚百姓，收离散，赈饥穷，劝农桑，省赋役，社稷犹庶几可保。」燕王怒，杀之。

     辛亥，魏主遣抚军大将军永昌王健等伐燕，收其禾稼，徙民而还。〔还，从宣翻，又如字。〕

     秋，七月，壬午。魏主如美稷，遂至隰城，〔隰城县自汉以来属西河郡。刘昫曰：汾州西河县，汉美稷县，隋为隰城县，上元元年，更名西河。盖二县皆并于汾州西河县矣。〕命阳平王它诸军击山胡白龙于西河。〔山胡即稽胡，一曰步落稽，盖匈奴别，刘元海五部之苗裔也。或云：山戎赤狄之后。自离石以西，安定以东，方七八百里，居山谷间，种落繁炽。〕它，熙之子也。〔阳平王熙见一百十九卷武帝永初二年。〕

     魏主轻山胡，日自变量十骑登山临视之。〔骑，奇寄翻。〕白龙伏壮士十余处掩击之，魏主坠马，几为所擒。〔几，居希翻。〕内入行长代人陈建以身扞之，〔内入行长，魏官也。盖选勇力之士，入直禁中，行长则其部帅也。魏书官氏志：次南诸姓，侯莫陈氏改为陈氏。行，户刚翻。长，知两翻。〕大呼奋击，杀胡数人，身被十余创，〔呼，火故翻。被，皮义翻。〕魏主乃免。

     九月，戊子，大破胡众，斩白龙，居其城。冬，十月，甲午，魏人破白龙余党于五原，诛数千人，以其妻子赐将士。

     十一月，魏主还宫；十二月，甲辰，复如云中。〔复，扶又翻。〕

     十二年〔（乙亥、四三五）〕

     春，正月，己未朔，日有食之。

     辛酉，大赦。

     辛未，上祀南郊。

     燕王数为魏所攻，〔数，所角翻。〕遣使诣建康称落奉贡。癸酉，诏封为燕王；江南谓之黄龙国。〔以其都和龙也。今北国以和龙为黄龙府。〕

     甲申，魏大赦，改元太延。

     有老父投书于敦煌东门，〔敦，徒门翻〕求之，不获。书曰：「凉王三十年若七年。」河西王牧犍以问春常张慎，对曰：「昔虢之将亡，神降于莘。〔左传：庄公三十二年，有神降于莘。虢公使祝应、宗区、史嚚享焉。神赐之土田。史斅曰：「虢其亡乎！吾闻之：『国将兴，听于民；将亡，听于神。』神，聪明正直而壹者也，依人而行。虢多凉德，其何土之能得！」后七年，晋灭虢。犍，居言翻。虢，古百翻。〕愿陛下崇德修政，以享三十年之祚；若盘于游田，荒于酒色，臣恐七年将有大变。」牧犍不悦。〔史言凉之将亡。〕

     二月，丁未，魏主还宫。

     三月，癸亥，燕王遣大将汤烛入页于魏，〔将，即亮翻。〕辞以太子王仁有疾，故未之遣。

     领军将军刘湛与仆射殷景仁素善，湛之入也，景仁专管内任，谓为间己，〔被，皮义翻。间，克苋翻。〕猜隙渐生。知帝信仗景仁，不可移夺，时司徒义康专秉朝权，〔朝，直遥翻；下同。〕湛尝为义康上佐，〔见一百十九卷帝永初元年。〕遂委心自结，欲因宰相之力以回上意，倾黜景仁，独当时务。

     夏，四月，己巳，帝加景仁中书令、中护军，即家为府；湛加太子詹事。湛愈愤怒，使义康毁景仁于帝，帝遇之益隆。景仁对亲旧叹曰：「引之令入，入便噬人！」乃称疾解职，表疏累上；〔上时掌翻。〕帝不许，使停家养病。

     湛议遣人若劫盗者于外杀之，以为帝虽知，当有以解之，不能伤义康至亲之爱。帝微闻之，迁护军府于西掖门外，使近宫禁，〔近，其靳翻。〕故湛谋不行。

     义康僚属及诸附丽湛者，潜相约勒，无敢历殷氏之门。彭城王主簿沛郡刘敬文父成，未悟其机，诣景仁求郡。敬文遽往谢湛曰：「老父悖耄，遂就殷铁干禄。〔铁，景仁小字也。悖，蒲内翻。〕由敬文闇浅，上负生成，阖门凓惧，无地自处。」〔史言刘湛怙权，时辈谄事之。处，昌吕翻。〕唯后将军司马庾炳之游二人之间，皆得其欢心，而密输忠于朝廷。景仁卧家不朝谒，帝常使柄之衔命往来，湛不疑也。〔为后废义康诛湛张本。〕炳之，登之之弟也，〔庾登之见一百二十卷元嘉三年。〕

     燕王遣右卫将军孙德来乞师。

     五月，庚申，魏主进宜都公穆寿爵为王，汝阴公长孙道生为上党王，宜城公奚斤为恒农王，〔奚斤先封宜城王，以罪降为公。魏颢祖讳弘，乃改弘农为恒农；史以后来郡名书之。长，知两翻。恒，户登翻。〕广陵公楼伏连为广陵王；加寿征东大将军。寿辞曰：「臣祖父崇所以得效功前朝，流福于后者，由梁眷之忠也。〔事见一百六卷晋孝武太元十年。〕今眷元勋未录，而臣独奕世受赏，心实愧之。」魏主悦，求眷后，得其孙，赐爵郡公。寿，观之子也。〔穆观见一百十九卷武帝永初三年。

     龟兹、疏勒、乌孙、悦般、渴盘妷、鄯善、焉耆、车师、粟持九国入贡于魏。〔龟兹、疏勒、乌孙、鄯善、焉耆、车师，汉时旧国也。悦般国在乌孙西北，去代一万九百三十里，其先北匈奴之部落，为窦宪所破，北单于度金微山，西走康居，其赢弱不去，住龟兹北地为悦般国，凉州人犹谓之单于王。渴盘妷国在葱岭东，朱驹波西。「栗持」，当从魏书、隋书作「粟特」。粟特国在葱岭之西，当康居西北，去代一万六千四，汉之奄蔡国也。龟兹，音丘慈。般，释典音揼。盘，薄官翻。妷，徒河翻。鄯，上扇翻。考异曰：后魏书皆作「乌耆」，云汉时旧国也，按汉书作「焉耆」，今从之。〕魏主以汉世虽通西域，有求则卑辞而来，无求则骄慢不服；盖自佑去中国绝远，大兵不能至故也今报使往来，徒为劳费，终无所益，欲不遣使。〔使，疏事翻。；下同。〕有司固请，以为「九国不惮险远，慕义入贡，不宜拒绝，以抑将来。」乃遣使者王恩生等二十辈使西域。恩生等始渡流沙，为柔然所执，恩生见敕连可汗，〔可从刊入声。汗，音寒。〕持魏节不屈。魏主闻之，切责敕连，敕连乃遣恩生等还，竟不能达西域。

     甲戌，魏主如云中。

     六月，甲午，魏主以时和年丰，嘉瑞汨瑧，诏大酺五日，〔酺，音蒲。〕徧祭百神，用答天贶。

     丙午，高句丽王琏遣使入贡于魏，〔句，如字，又音驹。丽，加佑翻。琏，力展翻。〕且请国讳。魏主使录帝系及讳以与之；拜琏都督辽海诸军事、征东将军、辽东郡公、高句丽王。琏，钊之曾孙也。〔高句丽王钊为燕所破，见八十七卷晋成帝咸康八年。〕

     戊申，魏主命骠骑大将军乐平王丕、〔骠，匹妙翻。骑，奇寄翻。乐，音洛。〕镇东大将军徒河屈垣严：「垣」作「恒」。】〕等帅骑四万伐燕。〔魏书官氏志：内入诸姓，尸突氏为屈氏。〕

     扬州诸郡大水，己酉，运徐、豫、南兖谷以赈之。〔赈，津忍翻。〕扬州西曹主簿沈高建议，以为酒糜谷而不足疗饥，〔自晋以来，公府分东、西曹，各有掾属、主簿。〕请权禁止；诏从之。亮，林子之子也。〔沈林子随武帝征伐有功。〕

     秋，七月，魏主畋于稒阳。〔稒阳北出即光禄塞，汉五原之北边也。师古曰：稒，音固。

     己卯，魏乐平王丕等至和龙；燕王以牛酒犒军，犒，苦到翻。〕敌甲三千。屈垣责其不送侍子，掠男女六千口而还。

     八月，丙戌，魏主如河西；九月，甲戌，还宫。

     魏，左仆射河间公安原，恃宠骄恣。或告原谋为逆；冬十月，癸卯，原坐族诛。

     甲辰，魏主如定州；十一月，乙丑，如冀州；己巳，畋于广川；丙子，如邺。

     魏人数伐燕，〔数，所角翻。〕日危蹙，上下忧惧。太常杨僧复劝燕王速遣太子入侍。〔僧，音岷。复，夫又翻。〕燕王曰：「吾未忍为此。若事急，且东依高丽图后举。」僧曰：「魏举天下以击一隅，理无不克。高丽无信，始虽相亲，终恐为变。」燕王不听，密遣尚书阳伊请迎于高丽。〔为燕王为高丽所杀张本。丽，力知翻。〕

     丹杨尹萧菶之上言：「佛化被于中国，已历四代，〔四代，汉、魏、晋、宋也。被，被义翻。〕形像塔寺，所在千数。自顷以来，情敬浮末，不以精诚为至，更以奢竞为重，材竹铜彩，糜损无极；无关神祇，有累人事，〔累，力瑞翻。〕不为之防，流遁未息。请自今欲铸铜像及造塔寺者，皆当列言，须报乃得为之。」诏从之。摹之，思话从叔也。〔从，才用翻。〕

     魏秦州刺史薛谨击吐没骨，灭之。

     杨难当檡杨保宗之囚，〔囚保宗事，见上九年。〕使镇童亭。〔九经注：谷水出上邽东南注谷之山，东北历董亭下；杨难当使兄子保宗镇董亭，即是亭也。董、童字相近。考异曰：后魏书作「熏亭」。宋书作「童」，今从之。〕

