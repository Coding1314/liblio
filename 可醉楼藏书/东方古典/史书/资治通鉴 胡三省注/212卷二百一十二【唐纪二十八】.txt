卷第二百一十二【唐纪二十八】起着雍敦牂（戊午），〕尽旃蒙赤奋若（乙丑），凡八年。

     玄宗至道大圣大明孝皇帝上之下

     开元六年〔（戊午、七一八）〕

     春，正月，辛丑，突厥毗佑可汗来请和；许之。〔厥，九勿翻。伽，求迦翻。可，从刊入声。汗，音寒。

     广州史民为宋璟立遗爱碑。〔去年宋璟自广洲入相。为，于伪翻。璟，居永翻。〕璟上言：「臣在州无他异迹，今以臣光宠，成彼谄谀；欲革此风，望自臣始，请敕下禁止。」〔上，时掌翻。下，遐稼翻。〕上从之。于是他州皆不敢立。

     辛酉，敕柰恶钱，〔武德四年铸开元通宝钱。其后盗铸渐起，颢庆五年以恶钱多，官为市之，以一善钱售五恶钱。民间藏恶钱以待禁胣。干封以后，私钱犯法日轓，有以舟筏铸于江中者。诏所在纳恶钱，而奸亦不息。武后时，钱非穿穴及铁锡铜液，皆得用之，熟铜排斗沙涩之钱皆售。自是盗铸蜂起，吏莫能捕。先天之际，两京钱益滥，或镕锡模钱须臾百十，故禁之。〕重一铢四分以上乃得行。敛人间恶钱镕之，更铸如式钱。〔更，工衡翻。〕于是京城纷然，卖买残绝。宋璟、苏颋请出太府钱二万缗置南北市，以平价买百姓不售之物可充官用者，及听两京百官豫假俸钱，庶使良钱流布人间，从之。〔颋，他鼎翻。俸，芳用翻。〕

     二月，戊子，移蔚州横野军于山北，〔杜佑曰；横野军在蔚州东北百四十里，去太原九百里。此盖指言开元所移军之地。蔚，纡勿翻〕。屯兵三万，为九姓之援；以拔曳固都督颉质略、同罗都督毗伽末啜、霫都督比言，回纥都督夷健颉利发、仆固都督曳勒歌等各出骑兵为前、后、、左右军讨击大使，〔颉，户结翻。啜，陟劣翻。霫，而立翻。骑，奇寄翻。吏，疏吏翻；下同。〕皆受天兵军节度。〔天兵军在荆州中。考异曰：实录：壬辰，制大举击突，厥，五都督及拔悉密金山道总管处木昆执米嗓、坚昆都督骨笃禄毗伽、契丹都督李失活、奚都督李大酺及默啜之子右贤王默特勒逾输等夷夏之师，凡三十万，并取朔方道行行军大总管王晙节度；」而于后俱不见出帅胜败。按虍年正月，突厥请和，帝有答诏；而二月伐之，恐无此事。旧纪及王晙、突厥传皆无此月出兵事。新突厥传云：「默棘连遣使请和，帝以不情，答而不许，俄下诏伐之，以王晙统之，其以八年并集稽落水上。」行兵贵密，不应前二年早先下诏，盖取实录附会旧传耳。〕有所讨捕，量宜追集；〔量，音良。〕无事各归部落营生，仍常加存抚。

     三月，乙巳，征嵩山处士卢鸿入见，〔见，贤遍翻。〕拜谏议大夫；鸿固辞。〔考异曰：旧传作「卢鸿一」，本纪、新传皆作「鸿」。按中岳真入刘君碑，云卢鸿撰，今从之。

     天兵军使张嘉贞入朝，〔朝，直遥翻。〕有告其在军奢僭及赃贿者，按验无状；上欲反坐告者，〔反坐者，以诬告人所得罪坐之。〕嘉贞奏曰：「今若罪之，恐塞言路，〔塞，悉则翻。〕使天下之事无由上达，愿特赦之。」其人遂得减死。上由是以嘉贞为忠，有大用之意。〔为张嘉贞入相张本。〕

     有荐山人范知璇文学者，并献其所为文，〔璇，从宣翻。〕宋璟判之日：「观其良宰论，颇涉佞谀。〔良宰论盖称美当时宰相。〕山人当极语谠议，〔谠，音党。〕岂宜偷合苟容！文章若高，自宜从选举求试，不可别奏。」

     夏，四月，戊子，河南参军郑铣、朱阳丞郭仙舟投匦献诗，〔河南参军，河南府参军也。唐制：诸府州诸曹参军之外，又有参军事，掌出使赞导。新志注日：武德初，改行书佐曰行参军，寻又改曰参军事。朱阳汉弘农县南界地，后魏分置朱阳郡，属析州；后周废郡为县，陏属弘农郡，唐龙朔初属商州，万岁通天二年度属洛州。匦，居洧翻。〕敕日：「观其文理，乃崇道法；至于时用，不切事情。宜各从所好。」〔好，呼到翻。〕并罢官；度为道士。

     五月，辛亥，以突骑施都督苏禄为左羽林大将军、顺国公，充金方道经略大使。〔骑，奇寄翻。〕

     契丹王李失活卒，癸巳，以其弟娑固代之。〔契，欺讫翻，又音吃。娑，素何翻〕。

     秋，八月，颁乡饮酒礼于州县，令每岁十二月行之。〔唐乡饮酒之礼，刺史主人，先召致仕乡有德者谋之，贤者为宾，其次为众宾，与之行礼。县则令为主人，乡之老人年六十以上有德望者一人为宾，次一人为介，又其次为三宾，又其次为众宾。年六十者三豆，七十者四豆，八十者五豆，九十者及主人皆六豆。主、宾、仲、二宾、众宾既升，即席，工持瑟升自阶就位，鼓鹿鸣。卒歌，笙入立于堂下北面，奏南陔。乃间歌，歌南有嘉鱼，笙崇丘，乃合乐周南关睢、召南鹊巢。司正升自西阶，赞礼，扬觯，而戒之以忠孝之本，主、宾、介以下皆再拜。奠酬既毕，乃行无算爵，无算乐。〕

     唐初，州县官俸，皆令富户掌钱，出息以给之；息至倍称，多破产者。〔唐初，在京诸司官及天下官置公廨本钱，以典史主之，收赢十之七，富户幸免傜役，贫者破产甚众。称，音尺证翻。〕秘书少监崔沔上言，请计州县官所得俸，于百姓常赋之外，微有所加以给之。〔时沔请计户均出，每丁加升尺以给之。〕从之。

     冬，十一月，辛卯，车驾至西京。

     戊辰，吐蕃奉表请和，乞舅甥亲署誓文；〔吐蕃以尚文成公主，与唐为舅甥之国。吐，从暾入声。又令彼此宰相皆著名于其上。

     宋璟奏：「括州员外司马李邕、仪州司马郑勉，并有才略文词，〔先天元年，避帝名，改箕州为仪州。〕但性多异端，好是非变；若全引进，则咎悔必至，若长弃捐，则才用可惜，请除渝硖二州刺史。」又奏：「大理卿元行冲素称才行，初用之时，实允佥议；当事之后，颇非称职，请复以为左散骑常侍，以李朝隐代之。〔好，呼到翻。行，下孟翻。称，尺证翻。复，扶又翻。散，悉亶翻。骑，奇寄翻。朝，直遥翻。〕陆象先闲于政体，宽不容非，请以为河南尹。」从之。

     七年〔（己未、七一九）〕

     春，二月，俱密王那罗延、〔俱密国治山中，在吐火罗东北，南临黑河；其王，突厥延陀种。〕康珏乌勒伽、安王笃萨波提〔杜佑曰：康国在米国西南三百余里，汉康居国也。萨，桑葛翻。〕皆上表言为大食所侵掠，乞兵救援。

     敕太府及府县出粟十万石粜之，〔府，谓京兆府；县，谓京县及畿县也。粜，他吊翻。以敛人间恶钱，送少府销毁。

     三月，乙卯，以左武卫大将军、检校内外闲貛使、苑内营田使王毛仲行太仆卿。〔唐初以尚乘局掌内外闲貛之马十二闲；既置内外闲貛使专掌御马，因以尚乘局隶闲貛使，苑内诸监本隶司农寺，今亦隶苑内营田使。〕毛仲严察有干力，万骑功臣、闲貛官吏皆惮之，〔骑，奇寄翻。〕苑内所收常丰溢。上以为能，故有宠。虽有外第，常居闲貛侧内宅，上或时不见，则悄然若有所失；宦官杨思勖、高力士皆畏避之。

     勃海王大祚荣迕；〔考异日：实录：「六月，丁卯，祚荣迕，遣左监门率吴思谦摄鸿胪卿，充使吊祭。」按此月丙已去祚荣迕；盖六月方遣思谦吊祭耳。〕丙辰，命其子武艺袭位。

     夏，四月，壬午，开府仪同三司祁公王仁皎薨。其子驸马都尉守一请用窦孝谌例，筑坟高五丈二尺；〔宝考谌，上外祖也。谌，氏壬翻。〕上许之。未璟、苏颋固争，以为：「准令，一品坟高一丈九尺，高，居号翻。其陪陵者高出三丈而已。窦太尉坟，议者颇讥者颇讥其高大，当时无人极言其失，岂可今日复踵而为之！〔复，扶又翻；下蕃复同。〕昔太宗嫁女，资送过于长公主，魏征进谏，太宗既用其言，文德皇后亦赏之，〔事见一百九十四卷太宗贞观六年。长，知两翻。〕岂若韦庶人崇其父坟，号日酆，〔事见二百八卷中宗景龙元年。〕以自速其祸乎！夫以后父之尊，欲高大其坟，何足为难！而臣等再三进言者，盖欲成中宫之美耳。况今日所为，当传无穷，永以为法，可不慎乎！」上悦曰：「朕每欲正身率下，况于妻子，何敢私之！然此乃人所难言，卿能固守典礼，以成朕美，垂法将来，诚所望也。」赐璟、颋帛四百匹。

     五月，己丑朔，日有食之。上素服以俟变，彻乐减膳，命中书、门下察系囚，赈饥乏，劝农功。〔赈，津忍翻。〕辛卯，宋璟等奏曰：「陛下勤恤人隐，此诚苍生之福。然臣闻日食修德，月食修刑；亲君子，远小人，绝女谒，除谗慝，所谓修德也。君子耻言浮于行，〔论语孔子曰：「加子耻其言而过其行。」远，于愿翻。慝，吐得翻。行，下孟翻。〕苟推至诚而行之，不必数下制书也。」〔数，所角翻。下遐稼翻。〕

     六月，戊辰，吐蕃复遣使请上亲署誓文；上不许，曰：「昔岁誓约已定，苟信不由衷，亟誓何益！」〔用左传语意。吐，从暾入声。复，扶又翻。亟，去吏翻〕

     秋，闰七月，右补阙卢履冰上言：「礼，父在为母服周年，则天皇后改服齐衰三年，〔事见二百二卷高宗上元元年。为，于伪翻。齐，音咨。衰，仓回翻。上，时掌翻。〕请复其旧。上下其议。〔下，遐嫁翻。〕左散骑常侍褚无量以履冰议为是；诸人争论，连年不决。八月，辛卯，敕自今五服并依丧服传文，〔散，悉亶翻。骑，奇寄翻。传，直恋翻。传直恋翻。〕然士大夫议论犹不息，行之各从其意。无量叹曰：「圣人岂不知母恩之厚乎﹖厌降之礼，厌，于謟翻。〕所以明尊卑、异戎狄也。俗情肤浅，不知圣人之心，一紊其制，谁能正之！」〔紊，音问。〕

     九月，甲寅，徙宋王宪为宁王。〔四年，成器更名宪。〕上尝从复道中见卫士食毕，弃余食于窦中，怒，欲杖杀之；左右莫敢言。宪从容谏日：「陛下从复道中窥人过失而杀之，臣恐人人不自安。且陛下恶弃食于地者，为食可以养人也；〔宪从，千容翻。恶，乌路翻。为，于伪翻。〕今以余食杀人，无乃失其本乎！」上大悟，蹶然起曰：「微兄，几至滥刑。」几，居希翻。遽释卫士。是日，上宴饮极欢，自解红玉带，并所乘马以赐宪。

     冬，十月，辛卯，上幸骊山温汤；癸卯，还宫。〔骊，力知翻。还，从宣翻，又音如字。〕

     壬子，册拜突骑施苏禄为忠顺可汗。〔可从刊入声。汗，音寒〕。

     十一月，壬申。〔【章：十二行本「申」下有「契丹王李婆固与公主入朝」十一字；乙十一行本司，惟「婆」作「娑」；孔本同；张校同，「固」作「圉」；退斋校本仍作「固」。】〕上以岐山令王仁琛，岐山县，隋置，属岐州。琛，丑林翻。〕藩邸故史，墨敕令与五品官。宋璟奏：「故旧恩私，则有大例，除官资历，非无公道。仁琛向缘旧恩，已获优改，今若再蒙超奖，遂于诸人不类；又是后族，〔王仁琛，盖仁皎群从。〕须杜舆言。〔舆，众也。乞下史部检勘，苟无负犯，于格应留，请依资稍优注拟。」从之。

     选人宋元超于吏部自言侍中璟之叔父，冀得优假。璟闻之，牒吏部云：「元超，璟之三从叔，〔三从，同高祖。下，遐嫁翻。选，须绢翻。从，才用翻。〕常在洛城，不多参见。〔见，贤遍翻。〕既不敢缘尊辄隐，又不愿以私害公。向者无言，自依大例，既有声听，事须矫枉；请放。」〔元超冀得饶假，今乃不得留注，所谓矫枉过正也。

     宁王宪奏选人薛嗣先请授微官，事下中书、门下。选，须绢翻。事下，遐嫁翻。璟奏：「嗣先两选斋郎，虽非灼然应留，以懿亲之故，固应微假官资。在景龙中，常有墨敕处分，谓之斜封。〔处，昌吕翻。分，扶问翻。〕自大明临御，兹事杜绝，行一赏，命一官，必是缘功与才，皆历中书、门下。至公之道，唯圣能行。嗣先幸预姻戚，不为屈法，许臣等商量，望付吏部知，不出正敕。」从之。〔量，音良〕

     先是，朝集使往往斋货入京师，〔先，悉荐翻。〕及春将还，多迁官，宋璟奏一切勒还以革其弊。

     是岁，置剑南节度使，领益、彭等二十五州。

     八年〔（庚申，七二〇）〕

     春，正月，丙辰，左散骑侍褚无量卒。〔按通鉴例，惟公辅书薨，偏王者公辅书卒。今书褚无量卒以整比群书未竟，改命元行冲，故书以始事。考异曰：旧本纪：「正月甲子朔，皇太子加元服；壬申，右散骑常侍褚无量卒」按长历，正月申寅朔；甲子十一日也。唐历亦云，「壬申无量卒。」今从实录。〕辛酉，命右散骑常侍元行冲整比群书。〕比，毗至翻。〕

     侍中宋璟疾负罪而妄诉不已者，悉付御史台治之。〔治，直之翻。〕谓中丞李谨度曰：南方有人长二三尺，袒身，目在顶上，走行如风，其名曰魃，所见之国大旱，赤地千里。一名旱母，遇者得之，投溷中即死。〕优人作魃状戏于上前，问魃：「何为出﹖」对曰：「奉相公处分。」〔相，息亮翻。处，昌吕翻。分，扶问翻。〕又问：「何故﹖」魃曰：「负冤者三百余人，相公悉以系狱抑之，故魃不得不出。」上心以为然。

     时璟与中书侍郎、同平章事苏颋建议严禁恶钱，江、淮间恶钱尤甚，璟以监察御史萧隐之充仗括恶钱。〔监，工衔翻。使，疏史翻。〕隐之严急烦扰，怨嗟盈路，上于是贬隐之官。辛巳，罢璟为开府仪同三司，颋为礼部尚书。〔考异曰：唐历云「二十八日辛卯」，旧纪云「己卯」。按是月无辛卯。今从实录。〕以京兆尹源干曜为黄门侍郎，并州长史张嘉为中书侍郎，并同平章事。于是弛钱禁，恶钱复行矣。〔复，扶又翻。〕

     二月，戊戌，皇子敏卒，追立为怀王，〔此怀王以州为国号。〕谥日哀。

     壬子，敕以役莫重于军府，一为卫士，六十乃免，宜促其岁限，使百姓更迭为之。〔更，工衡翻。〕

     夏，四月，丙午，遣使赐乌长王、骨咄王、俱位王册命。三国皆在大姇之西。〔乌长即乌苌，又曰乌荼。骨咄在镬沙庂东，或日阿咄罗，治思助建城。俱位，或曰商弥，治阿赊﨩师多城，在大雪山勃律河北，地寒，冬窟室。咄，当没翻。〕大食欲诱之叛唐，〔诱，音酉。〕三国不从，故褒之。

     五月，辛酉，复置十道按察使。〔罢按察见上卷五年。〕

     丁卯，以源干曜为侍中，张嘉贞为中书令。

     干曜上言：「形要之家多任京官，使俊父之士沈废于外。〔沈，持林翻。〕臣三子皆在京，请出其二人。」上从之。因下制称干曜之公，命文武官效之，于是出者百余人。

     张嘉贞吏事强敏，而刚躁自用。〔躁，则到翻。〕中书舍人曲延嗣、吕太一、考功员郎员嘉静，殿中侍御史崔训皆嘉贞所引进，常与之议政事。四人颇招权，时人语曰：「令公四俊，苗、吕、崔、员。」〔员，音运。〕

     六月，瀍、谷涨溢，漂溺几二千人。〔溺，奴狄翻。几，居希翻。考异曰：实录云「沶居人四百余家」。旧纪云：「漂没九百余户，溺死八百余人，掌闲溺死者千一百余人。」今从旧纪人数。按旧纪，「掌闲」之下有「番兵」二字。〕

     突厥降户仆固都督勺磨及硖跌部落散居受降城侧，〔降，户江翻。勺，职略翻。硖，奚结翻。跌，徒结翻。〕朔方大仗王晙言其阴引突厥，谋陷军城，密奏请诛之。诱勺磨等宴于受降城，伏兵悉杀之，河曲降户殆尽。拔曳固、同罗诸部在大同、横野军之侧者，闻之皆忷惧。〔大同军即大武军，武后大足元年更名。杜佑曰：在代州北三百里，去并州八百余里。晙，子峻翻。诱，音酉。忷，许拱翻。〕秋，并州长史、天兵节度大使张说吊二十骑，持节即其部落慰抚之，〔说，读曰悦。骑，奇寄翻。〕因宿其帐下；副仗李宪以虏情难信，驰书止之。说复书曰：「吾肉非黄羊，必不畏食；〔北人谓麆为黄羊。〕血非野，必不畏刺。〔非人家及貛牧所畜而自孳生于野者，谓之野马。〕士见危致命，〔论语载子张之言。〕此吾效死之秋也。」拔曳固、同罗由是遂安。

     冬，十月，辛巳，上行卅长春宫；壬午，畋于下邽。

     上禁约诸王，不仗与群臣交结。光禄少卿驸马都尉裴虚己与岐王范游宴，仍私挟谶纬；〔谶，楚谮翻。纬，于贵翻。戊子，流虚己于新州，离其公主。〔睿宗女霍国公主，下嫁虚己。旧志：新州至京师五千五十二里。〕万年尉刘庭琦、太祝张谔〔唐太常寺有太祝六人，正九品上。〕数与范饮酒赋诗，贬庭琦雅州司户，谔山茌丞。〔山茌县，汉、晋属泰山，邵宋属东太原郡，隋废入济州长清县；武德元年分罝山茌县，属齐州。数，所角翻。〕然待范如故，谓左右曰：「吾兄弟自无间，但趋竞之徒强相托附耳。〔间，古苋翻。强，其两翻。〕吾终不以此责兄弟也。」上尝不豫，薛王业妃弟内直郎韦宾〔唐六典：东宫有内直局，内直郎二人，掌符玺、伞扇、几案、衣服之事，职拟尚辇奉御。〕与殿中监皇甫恂私议休咎；事觉，宾杖死，恂贬锦州剌史。武后垂拱二年以辰州麻阳县地及开山洞置锦州。〕业与妃惶惧待罪，上降阶执业手曰：「石若有心猜兄弟者，天地实殛之。」即与之宴饮，仍慰谕妃，令复位。

     十一月，乙卯，上还京师。

     辛未，突厥寇甘、凉等州，〔凉州西至甘州五百里。考异曰：唐历，突厥寇凉州在九月。旧突厥传云：「八年冬，御史大夫王晙为朔方大总管，奏请西微拔悉密，东发奚、契丹两蕃，期以明年秋初，引朔方兵数道俱入，掩突厥牙帐于稽落河上。」按王晙此月为幽州都督，今从实录、旧纪。〕败河西节度仗杨敬述，〔败，补迈翻。〕掠契苾部落而去。〔贞观中，契苾来降，处其部落于凉州。契，欺讫翻。苾，毗必翻。

     先是，朔方大总管王唆奏请西发拔悉密，〔拔悉密酋长姓阿史那氏，盖亦突厥之种也，居北庭。先，悉荐翻。东发奚、契丹，期以今秋掩毗伽牙帐于稽落水上；〔稽落水盖导源稽落山。〕毗伽闻之，大惧。暾欲谷曰：「不足畏木。拔悉密在北庭，与奚、契丹相去绝远，劫不相及；朔方兵计亦不能来此。若必能来，俟其垂至，徒牙帐北行三日，唐兵食尽自去矣。且拔悉密轻而好利，〔轻，牵正翻。好，呼到翻。〕得王晙之约，必喜而先至。晙张张嘉贞不相悦，奏请多不相应，必不敢出兵。〔史言在廷在边之谋不謟，为夷狄所窥。晙兵不出，拔悉密独至，击而取之，势甚易耳。」〔易，以豉翻。〕

     既而拔悉密困发兵逼突厥牙帐，而朔方及奚、契丹兵不至，拔悉密惧，引退。毗伽欲击之，暾欲谷曰：「此属去家千里，将死战，未石击也。不如以兵蹑之。」去北庭二百里，暾欲谷分兵间道先围北庭，〔间，古苋翻。〕因纵兵击拔悉密，大破之。拔悉密众溃走，，趋北庭，不得入，趋，逡喻翻。〕尽为突厥所虏。

     暾欲谷引兵，还出赤亭，掠凉州羊马，杨敬述遣裨将卢公利、判官元澄将兵邀击之。〔将，即亮翻。暾欲谷谓其众曰：「吾乘胜而来，敬述出兵，破之必矣。」公利等至删丹，〔删丹县，汉属张掖郡，后汉、晋属西郡，后魏曰山丹，隋复曰删丹，属甘州。与暾欲谷遇，唐兵大败，公利、澄脱身走。毗伽由是大振，尽有默啜之众。

     契丹牙官可突干骁勇得众心，李娑固猜畏，欲去之。〔骁，坚尧翻。娑，素何翻。去，羌吕翻。〕是岁，可突干举兵击娑固，娑固败奔营州。营州都督许钦澹遣安东都护薛泰帅骁勇五百与奚王李大酺奉娑固以讨之，战败，娑固、李大酺皆为可突干所杀，帅，读曰率。酺，音蒲。〕生擒薛泰，营州震恐。许钦澹移军入汽关，可突干立娑固从父弟郁干为主，遣使请罪。上赦可突干之罪，以郁干为松漠都督，以李大酺之弟鲁苏为饶乐都督。〔使，疏吏翻；下同。乐，音洛。

     九年〔（辛酉、七二一）〕

     春，正月，制削杨敬述官爵，〔以删丹之败也。〕以白衣检校凉州都督，仍充诸使。〔诸使，谓节度、支度、营田等使也。〕

     丙辰，改蒲州为河中府，置中都官僚，一准京兆、河南。

     丙寅，上幸骊山温汤；乙亥，还宫。

     监察御史宇文融上言，天下户口逃移，巧伪甚众，请加检括。融，鹱之玄孙也，〔宇文鹱，见一百七十二卷陈宣帝太建七年。监，古衔翻。上，时掌翻。鹱，古鹱字。〕源干曜素爱其才，赞成之。二月，乙酉，敕有司议招集流移、按诘巧伪之法以闻。〔诘，去吉翻。〕

     丙戌，突厥毗伽复使来求和，上赐书，谕以「曩昔国家与突厥和亲，华、夷安逸，甲兵休；息国家买突厥羊马，突厥受国家缯帛，彼此丰给，自数十年来，不复如旧，正由默啜无信，口和心叛，数出盗兵，寇抄边鄙，人怨神怒，陨身丧元，复，扶又翻；下今复同。数，所角翻。丧，息浪翻。元，首也。斩默嗓，事见上卷四年。〕吉凶之验，皆可汗所见。今复蹈前迹，掩袭甘、凉，随遣使人，更来求好国家如天之覆，如海之容，〔好，呼到翻。覆，敷又翻。〕但取来情，不追往咎。可汗果有诚心，则共休遐福；不然，无烦使者徒尔往来。若其侵边，亦有以待。可汗其审图之！」

     丁亥，制：「州县逃妄户口听百日自首，或于所在附籍，或牒归故乡，各从所欲。过期不首，〔首，式又翻。〕即加检括，谪徙边州；公私敢容庇者抵罪。」以宇文融充使，括逃移户口及籍外田，所获巧伪甚众。〔使，疏吏翻。〕迁兵部员外郎兼侍御史。融奏置劝农判官十人，〔通典及新书并云二十九人，通典且列其姓名。〕并摄御史，分行天下。其新附客户，免六年赋调。〔调，徒吊翻。〕使者竞为刻急，州县承风劳扰，百姓苦之。阳翟尉皇甫憬上疏言其状；〔阳翟县，汉属颖川郡，晋属河南郡，后魏置阳翟郡，隋郡，隋废郡为县，属襄城郡，唐初属嵩州，贞观元年属许州，龙朔二年度属洛州为畿县。憬，居永翻。〕上方任融，贬憬盈川尉。州县希旨，务于获多，虚张其数，或以实户为客，凡得户八十余万，田亦称是。〔称，尺证翻。〕

     兰池州胡康待宾诱诸降户同反，夏，四月，攻陷六胡州，〔诱，音酉。降，户江翻。高宗调露元年，于灵夏南境以降突厥置鲁州、丽州、含州、塞州、依州、契州，以唐人为刺史，谓之六胡州，长安二年并为匡、长二州，神龙三年置兰池都督府，分六州为县。宋曰：六胡州在夏州德静县北。考异曰：实录：「四月庚寅，康待宾反，命王晙讨平之，斩于都市。五月丁巳，既诛康待宾，下诏云云。壬寅，叛胡康符宾伪称叶护安慕容以叛，七月，己酉，王晙擒康待寡至京师，腰斩之。」前后重复，交错相违。今从旧纪。〕有众七万进逼夏州；〔夏，户雅翻。〕命朔方大总管王晙、陇右节度使郭知运共讨之。

     戊戌，敕；「京官五碞以上，外官刺史、四府上佐，〔四府，请京兆府、河南府、河中府、太原府。各举县命一人，视其政善恶，为举者赏罚。」

     以太仆卿王毛仲为朔方道防御讨击大使，与王晙及天兵军节度大使张说相知讨康待宾。

     六月，己卯，罢中都，复为蒲州。〔复，扶又翻。〕

     蒲州刺史陆象先政尚宽简使民有罪，多晓谕遣之。州录事言于象先曰：「明公不施棰挞，何以示威！！」〔唐上州置录事三人，正九品上，中下州各一人，下州从九品下，棰，止垂翻。〕象先日：「人情不远，此属岂不解吾言邪！〔解，户买翻，晓也。〕必欲棰挞以示威，当从汝始！」录事惭而退。象先尝谓人曰：「天下本无事，但庸人扰之耳。苟清其源，何忧不治！」〔治，直吏翻。〕

     秋，七月，己酉，王晙大康待宾，生擒之，杀叛胡万五千人。辛西，集四夷酋长，腰斩康待宾于西市。〔酋，慈由翻。长，知两翻。

     先是，叛胡潜与党项通谋，攻银城、连谷，据其仓庾，〔后周置银城县，后改日银城防。贞观四年以银城属银州，八年属胜州；又以隋连谷戌置连谷县，亦属胜州。杜佑曰：银城、连谷皆汉圁阴县地，汉光禄塞在今县北。先，悉荐翻。党，底朗翻。〕张说将步骑万人出合河关掩击，大破之。〕岚州合河县北有合河关。宋白曰：合河县城下有蔚汾水，西与沰合，故日合河。赵珣聚米图经：合河閞在府州南二百里。将，即亮翻。骑，奇寄翻。〕。追至骆驼堰，〔堰，于扇翻。〕党项乃更与胡战，胡众溃，西走入铁建山。说安集党项，使复其居业。讨击使阿史那献以党项翻覆，请并诛之，说曰：「王者之师，当伐叛柔服，岂可杀已降邪！」因奏置麟州，以镇抚党项余众。〔分胜州银城、连谷置麟州，又置新秦县为麟州治所。杜佑曰：麟州，汉新秦中地。〕

     九月，乙巳朔，日有食之。

     康待宾之反也，诏郭知运与王晙相知讨之；晙上言，朔方兵自有余力，请敕知运还本军。〔上，时掌翻。〕未报，知运已至，由是与晙不协。晙所招降者，知运复纵兵击之；虏以晙为卖己，由是复叛。〔降，户江翻。复，扶又翻。〕上以晙不能遂定群胡，丙午，贬晙为梓州刺史。〔梓州，汉郪、广汉、氐道之地，西魏、梁末置新州，隋改梓州。王晙贬官，未必离任也。如娄师德以素罗汗山之败贬，亦此类。〕

     丁未，梁文献公姚崇薨，遗令：「佛以清净慈悲为本，而愚者写经造像，冀以求福。昔周、齐分据天下，周则毁经像而修甲兵，齐则崇塔庙而弛刑政，一朝合战，齐灭周兴。近者诸武、诸韦，造寺度人，不可胜纪，〔胜，音升。〕无救族诛。汝曹勿效儿女子终身不宕，追荐冥福！道士见僧获利，效其所为，尤不可延之于家。当永为后法！」

     癸亥，以张说为兵部尚书、同中书门下三品。〔考异曰．朝野佥载曰：「说为并州刺史，诏事王毛仲。毛仲巡边，说于天兵军大设酒肴，恩敕忽降，援兵部尚书同中书门下三碞，谢讫，便抱毛仲起舞，鸣其靴鼻。」今不取。

     冬，十月，河西、陇右节度大使郭佑运迕。知运与同县严：「县」改「郡」。右卫副率王君勠，〔率，所律翻。勠，丑略翻。郭知运，瓜州晋昌人；王君勠，瓜州常乐人。〕皆以骁勇善射著名西隀，为虏所惮。〔骁，坚尧翻。骑，奇寄翻。〕时人谓之王、郭。勠遂自知运麾下代为河西、陇右节度使，判凉州都督。

     十一月，丙辰，国子祭酒元行冲上群书四录，〔甲部经录，乙部史录，丙部子录，丁部休录。老异曰：集贤注记在九年春。今从唐历、统纪、旧纪。〕凡书四万八千一百六十九卷。

     庚午，赦天下。

     十二月，乙酉，上幸骊山温汤；壬辰，还宫。

     是岁，诸王为都督、刺史者，悉召还京师。〕〔开元二年，有司请依故事出诸王刺外州。

     新作蒲津桥，镕铁为牛以系焴。〔时铸八牛，牛下有山，皆铁也，夹岸以维浮梁。蒲聿东岸即可西县。焴居登翻，大索也。

     著作郎吴兢撰则天实录，言未璟激张说仗证魏元忠事。〔事今见二百七卷武后长安三年。撰，士免翻。〕说修史见之，知兢所为，谬曰：「刘五殊不相借！」〔知几第五，唐人多以第相呼。〕兢起对曰：「此乃兢所为，史草具在，不可仗明公枉怨死者。」同僚皆失色。其后说阴祈兢改数字，兢终不许，曰：「若徇公请，则此史不为直笔，何以取信于后！」

     太史上言，麟德历浸疏，〔是历行于高宗麟德二年。上，时掌翻。〕日食屡不效。上命僧一行更造新历，〔此所谓大衍历也。欧阳修曰：自太初至麟德，历有二十三家，与天虽近而未密也。至一行密矣，其倚数立法，酤无以易也。后世虽有改作者，皆依仿而已。行，下孟翻。更，工衡翻。〕率府兵曹梁令瓒造黄道游仪以测候七政。〔唐东宫十率府各有兵曹参军，从九品上，掌判句大朝拿，及皇太子出，则从卤簿而麘其仪。一行更造新历，欲知黄道进退，而太史无黄道仪，令瓒以木为游仪。一行是之，请裀铸铜铁，使黄道运行以追列舍之变。因二分之中以立黄道，交于奎，轸之间，二至升降，各十四度；黄道内施，白道月环，用究阴阳朓朒，动合天运。七政，日、月、五星也。〕

     置朔方节度使，领单于都护府，夏、盐等六州，定达、丰安二军，三受降城。〔单、音蝉。夏，户雅翻。降，户江翻。

     十年〔（壬戌、七二二）〕

     春，正月，丁巳，上行幸东都，以刑部尚书王志愔为西京留守、〔愔，于今翻。〕

     癸亥，命有司收公廨钱，以税钱充百官俸。〔武德元年，制京司及州县官各给公廨田，课其管种，以供公私之费。又有公廨园、公廨地，皆收其税以给百官。廨，古隘翻。俸，方用翻。〕

     乙丑，收职田。〔唐文武官有职分田，一品十二顷，二品十顷，三品九顷，四品七顷，五品六顷，六品四顷，七品三顷五十亩，八品二顷五十亩，九品二顷，皆给百里内之地。诸州都督、都护、亲王府官，二品十二顷，三品十顷，四品八顷，五品七顷，六品五顷，七品四顷，八品三顷，九品一顷五十亩。贞观十一年，以职田侵渔百姓，诏给逃还贫户，视职田多少，每亩给粟二斗，谓之地租；寻以水旱复罢之。亩率给仓粟二斗。

     二月，戊寅，上至东都。

     夏，四月，己亥，以张说兼知朔方军节度使。

     五月，伊汝水溢，漂溺数千家。〔溺，奴狄翻。汉志：伊水出弘农邵卢氏县，东北入洛。汝水出弘农，入淮。史言伊、汝溢而漂数千家。既二水分流，相去日益远，何至能漂流数千家！此必于发源之地水溢而并流也。被灾之家，当在虢、洛二州界。

     闰月，壬申，张说如朔方巡边。

     己丑，以余姚县主女慕容氏为燕邵公主，妻契丹王郁干。〔燕，因肩翻。妻，七细翻。〕

     六月，丁巳，博州河决，命按察使萧嵩等治之。嵩，梁明帝之孙也。〔后梁主归谥明帝。治，直之翻。

     己巳，制增太甫为九室，迁中宗主还太庙。〔中宗迁别庙，见上卷五年。〕

     秋，八月，癸卯，武强令斐景仙，武强，汉河间之武隧县也，晋更名武强，唐属冀州。〕坐赃五千匹，事觉，亡命；上怒，命集众斩之。太理卿李朝隐奏景仙赃皆乞取，罪不至死；〔朝，直遥翻。〕又，其曾祖寂有建义大功，载初中以非罪破家，〔据裴寂传，寂孙承先，武后时为酷吏所杀。〕惟景仙独存，今为承嫡，宜宥其死，投之荒远。其辞略曰：「十代宥贤，功实宜录；〔左传，晋祁奚请叔向曰：「社稷之固也，犹将十世宥之。」〕一门绝祀，情或可哀。」制令杖杀。朝隐又奏曰：「生杀之柄，人主得专；轻重有条，臣下当守。今若乞取得罪，便处斩刑；〔处，昌吕翻。〕后有枉叉当科，欲加何辟﹖〔辟，毗亦翻。〕所以为国惜法，期守律文；〔为，于伪翻。〕非敢以法随人，曲矜仙命。」又曰：「若寂勋都弃，仙罪特加，则叔向之贤，何足称者；若敖之鬼，不其馁而！」〔左传，楚令尹子文之言。〕上乃许之。杖景仙一百，流岭南恶处。〔考异曰：实录云：「初，上令集众杀之，李朝隐执奏；又下制云『集众决杀』，朝隐又奏，乃流岭南。」盖本欲斩之也。

     安南贼帅梅叔焉等攻围州县，遣骠骑将军兼内侍杨思勖讨之。〔帅，所类翻，骠，匹妙翻。骑，奇寄翻。考异曰：旧纪云「八月丙戌」，按八月庚子朔，无丙戌。思勖传云：「首领梅玄成自称黑帝，与林邑、真腊国通谋，陷安南府。」今从本纪。周尹上神宗书作「梅叔鸾」。〕思勖募群蛮子弟，得兵十余万，袭击，大破之，斩叔焉，积尸为京观而还。〔观，古玩翻。还，从宣翻，又如字。〕

     初，上之诛韦氏也，王皇后颇预密谋，及即位数年，色衰爱弛。武惠妃有宠，阴怀倾夺之志，后心不平，时对上有不逊语。上愈不悦，密与秘书监姜皎谋以后无子废之，皎泄其言。嗣滕王峤，〔按新书，滕王元婴薨，长子修琦嗣为长乐王，垂拱中死诏狱；神龙初，以少子修信子涉嗣。无嗣滕王峤也。新书姜皎传言，皎泄禁中语，为嗣濮王峤所劾。又按新书，太宗子魏王泰得罪，后封濮王，薨，子欣嗣，武后时为酷吏所陷，贬，神龙初，子峤嗣王。则嗣滕王峤」当作「嗣濮王峤」明矣。〕后之妹夫也，奏之。上怒，张嘉贞希旨构成其罪，云：「皎妄谈休咎。甲戌，杖皎六十，流钦州，弟吏部侍郎晦贬春州司马；〔旧志：春州，京师东南六千四百四十八里。〕亲党坐流、死者数人，皎迕于道。

     己亥，〔【严：「己改「乙」。】〕敕：「宗室、外戚、驸马，非至亲毋得往还；其卜相占候之人，皆不得出入百官之家。」〔相，息亮翻。〕

     己卯夜，左领军兵曹权楚璧与其党李齐损等作乱，立楚璧兄子梁山为光帝，诈称襄王之子，〔景云二年，重茂改封襄王。〕拥左屯营兵数百人入宫城，求留守王志愔，不获。比晓，〔比，必利翻。〕屯营兵自溃，斩楚璧私，传首东都。志愔惊布而薨。楚璧，怀恩之侄；〕权怀恩为吏，以严能称。怖，普布翻。〕齐损，迥秀之子也。〔李迥秀始见百六卷武后神功元年。迥，户顷翻。壬午，遣河南尹王怡如京师，按问宣慰。

     癸未，吐蕃围小勃律王没谨忙，〔小勃律在大勃律西北三百里，去京师九千里而赢，东少南三千里距吐蕃赞普牙。〕谨忙求救于北庭节度使张嵩曰：「勃律，唐之西门，勃律亡则西域皆为吐蕃矣。」嵩乃遣疏勒副使张思礼将蕃、汉步骑四千救之，〔据新书，张嵩即张孝嵩。使，疏吏翻。将，即亮翻。骑，奇寄翻。〕画夜位道，与谨忙合击吐蕃，大之，斩获数万。自是累岁，吐审不敢犯边。

     王怡治权楚璧狱，连逮甚众，久之不决；〔治，直之翻。〕上乃以开府仪同三司宋璟为西京留守。璟至，止诛同谋数人，余皆奏原之。

     康待宾余党康愿子反，自称可汗；张说发兵追讨擒之，其党悉平。徙河曲六州残胡五万余口于许、汝、唐、邓、仙豫等州，〔贞观八年，改伊州襄城郡为汝州。唐州，汉南阳东界比阳、湖阳、平氏之地，后魏于比阳置东荆州，后改为昌州，又改为淮州，隋改为显州；武德五年，以邵有唐城山，改为唐州。开元三年，以汝州之叶襄碱、唐州之方城、豫州之西平、许州之舞阳置仙州。〕空河南、朔方千里之地。

     先是，缘边戍兵常六十余万，〔先，悉荐翻。〕说以时无强寇，奏罢二十余万使还农。上以为疑，说曰：「臣久在疆场，具知其情，将帅苟以自卫及役使营私而已。〔场，音亦。将，即亮翻。帅，所类翻。〕若御敌制胜，不必多拥赜卒以妨农务。陛下若以为疑，臣请以阖门百口保之。」上乃从之。

     初，诸卫府兵，自成丁从军，六十而免，其家又不免杂傜，浸以贫弱，逃亡略尽，百姓苦之。张说建议，请召募壮士充宿卫，不问免役，优为之制，述逃者必争出应募；上从之。旬日，得精兵十三万，分隶诸卫，更番上下。〔更，工衡翻。上，时掌翻。〕兵农之分，从此始矣。〔史言唐养兵之弊始于张说。〕

     冬，十月，癸丑，复以干元殿为明堂。〔以东都明堂复为干元殿，见上卷五年。复，扶又翻。〕

     甲寅，上幸寿安兴泰宫，〔寿安，古新安九曲之地，后魏置甘棠县，隋仁寿四年改为寿安县，属各州。〕猎于上宜川；庚申，还宫。

     上欲耀兵北边，丁卯，以秦州都督张守洁等为诸卫将军。

     十一月，乙未，初令宰相共食实封三百户。〔唐拿要曰：旧制，凡有功之臣赐实封者，皆以课户先准户数，州县与国官、邑官执帐，供其租调，各准配租调，远近州县官司收其脚直，然后付国邑官司。其丁准此，入国邑者收其庸。〕

     前广州都督裴軎先下狱，〔下，遐嫁翻。軎，与冑同。〕上与宰相议其罪。张嘉贞请杖之，张说曰：「臣闻刑不上大夫，〔记曲礼之言。上，时掌翻。〕为其近于君，且所以养廉耻也。〔为，于伪翻。近，其靳翻。〕故士可杀不可辱。〔记儒行之言。〕臣向巡北边，闻杖姜皎于朝堂。〔朝，直遥翻。〕皎官登三品，亦有微功，有罪应死则死，应流则流，柰何轻右笞辱，以皁隶待之！〔笞，丑之翻。皁，昨早翻。〕姜皎事往，不可复追，軎先据状当流，岂可复蹈前失！」〔复，扶又翻。〕上深然之。嘉贞不悦，退谓说曰：「何论事之深也！」说曰：「宰相，时来则为之。若国之大臣皆可笞辱，但恐行及吾辈。吾此言非为軎先，乃为天下士君子也。」〔为，于伪翻；下为农同。」〕嘉贞无以应。

     十二月，庚子，以十姓可汗阿史那怀道女为交河公主，武后长安四年，册怀道为十姓可汗。〕嫁突骑施可汗苏禄。

     上将幸晋阳，因还长安。张说言于上日：「汾阴脽上有汉家后土祠，〔立后十祠见二十卷汉武帝元鼎四年。脽，音谁。〕其礼久废；陛下宜因巡幸修之，为农祈榖。」上从之。

     上女永穆公主将下嫁，〔永穆父主下嫁王繇。〕敕敕资送如太平公主故事。僧一行谏曰：「武后惟太平一女，故资送特厚，迕以骄败，〔太平公主始嫁薛绍而败于开元之初。迕，子恤翻。〕柰何为法！」上遽止之。

     十一年〔（癸亥、七二三）〕

     春，正月，己巳，车驾自东都北；巡庚辰，至潞州，给复五年；〔上尝为潞州别驾故也。复，方目翻。〕辛卯，至并州，置北都，以并州为太原府，刺史为尹；二月，戊申，还至晋州。〕

     张说与张嘉贞不平，会嘉贞弟金吾将军嘉佑赃发，说劝嘉贞素服待罪于外。己酉，左迁嘉贞幽州刺史。

     壬子，祭后土于汾阴。乙卯，贬平遥令王同庆为赣尉，〔平遥即汉太原郡平陶县，后魏避国讳，改平陶为平遥，周、隋属介州，唐属汾州。赣，音绀。坐广为储偫，烦扰百姓也。偫，直里翻。

     癸亥，以张说兼中书令。

     己巳，罢天兵、大武等军，以大同军为太原以北节度使，领太原、辽、石、岚、汾、代、忻、朔、蔚、云十州。〔武德三年，分并州之乐平、辽山、平城、石艾，置辽州。八年日箕州。先天元年，避上名改曰仪州，至中和三方方复曰辽州。此以涞一定州名书之。岚，卢含翻。蔚，纡勿翻。〕

     三月，庚午，车驾至京师。

     夏，四月，甲子，以吏部尚书王晙兵部尚书、同中书门下三品。

     五月，己丑，以王晙兼朔方军节度大使，巡河西、陇右、河东、河北诸军。

     上置丽正书院，聚文学之士〔汉、魏以来，有秘书之职。梁于文德殿内藏聚群书。北齐有文林馆学士，后周有麟趾殿学士，皆掌著述。隋写咩书正副二本，藏于宫中，其余以实秘书外阁。炀帝于东都观文殿东西厢贮书。自汉延嘉至隋皆秘书掌图籍，而禁中之书，时或有焉。太宗在藩，置学一十八人。其后弘文、崇文二馆皆有学士。开元五年，干元殿写四部书，置干元院使，有刊正官四人、知书官八人，分掌四库书。六年更号丽正修书院，置使及检校官，改修书官为丽正殿学士。八年，加文学直，又加修撰、校理、判正、校勘官。十一年，置丽正院修书学士。十三年改丽正修书院为集贤殿书院，五品以上为学士，六品以下为直学士，宰相一人为学士知院事，常侍一人为副知院事，又置判院一人，押院中使一人，又置集贤院侍讲学士、侍读直学士。其后又增修撰官、校理官、待制官、留院官、知检讨官、文学直之类。〕秘书监筡坚、太常博一会稽贺知章监察御史鼓城赵冬曦等，〔会稽县带越州。鼓城县，汉临平、下曲阳两县之地；隋分城，于下曲阳故城东五里置昔阳县，寻改为鼓城；唐属定州。会，古外翻。监，古衔翻。〕或修书，或侍讲；以张说为修书使以总之。有司供给优厚。中书舍人洛阳陆坚以为此属无益于国，徒为糜费，欲悉奏罢之。〔考异曰：旧传作「徐坚」，今从集贤注记。〕张说曰：「自古帝王于国家无事之时，莫不崇官室，广声免，今天子独延礼文儒，发挥典籍，所益者大，所损者微。陆子之言，何不达也！」上闻之，重说而薄坚。

     秋，八月，癸卯，敕：前令检括逃人，虑成烦扰，天下大同，宜各从所乐，〔乐，音洛。〕令所在州县安集，遂其生业。」

     戊申，追尊宣皇帝庙号献祖，光皇帝庙号懿祖，〔宣皇帝讳熙，凉武昭王暠之曾孙，凉王歆之孙，弘农太守重耳之子也。光皇帝讳天赐，宣皇帝长子也。祔于太庙九室。

     先是，吐谷浑畏吐蕃之强，附之者数年；〔先，悉荐翻。吐，从暾入声。〕九月，壬申，帅众诣沙州降，〔帅，读曰率。降，户江翻。〕河西节度使张敬忠抚纳之。

     冬，十月，丁酉，上幸骊山，作温泉宫；〔雍录曰；骊山温汤在临潼县南一百五十步，直骊山之西北。十道志曰：泉有三所，其一处即皇堂石井，后周宇文护所造。隋文帝又修屋宇，并植松柏千余株。贞观十八年，诏阎立营建宫殿、御汤，名汤泉宫，是年更名温泉宫而改作之。〕甲寅，还宫。

     十一月，礼仪使张说等奏，以高祖配昊天上帝，罢三祖并配之礼。〔此因郊祀置礼仪使也。武德初定令，圜丘以景帝配，明堂以元帝配。贞苜奉高祖配圜丘，永徽二年又奉太宗配明堂。垂掽初用元万顷议，奉高宗配圜丘。自是郊祁之礼，三祖并配。三祖，谓高祖、太宗、高宗。吏，疏吏翻。戊寅，上祀南郊，赦天下。〔考异曰：实录：「癸酉日长至，戊寅祀南郊。」唐历：「戊錾冬至，祀南郊。」按长历，去年闰五月，来年闰十二月，唐历近是。〕

     戊子，命尚书左丞萧嵩与京兆、蒲、同、岐、华州长官选府兵及白丁一十二万，谓之「长从宿卫」，〔华，户化翻。长，知两翻。〕一年两番，州县毋得杂役使。

     十二月，甲午，上幸凤泉汤；戊申，还宫。

     庚申，兵部尚书、同中书门下三品王晙坐党引疏族，贬靳州刺史。〔旧志：蕲州至京师二千五百六十里。蕲，渠希翻。考异曰：旧传云：「上亲郊祀，追晙赴京以会大礼。晙以时属冰壮，恐虏骑乘隙入寇，表辞不赴；手敕慰勉，仍赐衣一副。会许州刺史王乔家奴告乔与晙潜谋构逆，敕侍中源干曜、中书令张说鞫其状。晙既无反状，乃以违诏追不到罪之。」今从实录。

     是岁，张说奏改政事堂日中书门下，列五房于其后，分掌庶政。〔旧制：宰相常于门下省议事，谓之政事堂。永淳元年，中书令裴炎以中书执政事笔，遂移政事堂于中书省，至是说改政事堂为中书门下，其政事印改为中书门下之印。五房，一日吏房，二日枢机房，三日兵房，四日户房，五日刑礼房。〕

     初，监察御史濮阳杜暹因按事至突骑施，〔监，古衔翻。濮，博木翻。暹，息廉翻。〕突骑施馈之金，暹固辞。左右日：「君寄身异域，不宜逆其情。」乃受之，埋于幕下，出境，移牒令取之。虏大惊，度碛追之，不及。及安西都护阙，或荐暹往使安西，人服清慎。〔碛，七亦翻。吏，疏吏翻。〕时暹自给事中居母忧。

     十二年〔（甲子、七二四）〕

     春，三月，甲子，起暹为安西副大都护、碛西节度等使。

     神龙初，追复泽王上金官爵，上金死见二百四卷武后天授元年。〕求得庶子义珣于岭南，绍其故封。许王素节之子瓘，利其爵邑，与弟璆谋，〔璆，音求。〕使人告义珣非上金子，妄冒袭封，复流岭南，以璆继上金后为嗣泽王。至是，玉真公主表义珣实上金子，为瓘兄弟所摈。夏，四月，庚子，复立义珣为嗣泽王；削璆爵，贬瓘鄂州别驾。〔旧志：鄂州，京师东南二千九百四十八里。壬寅，敕宗室旁继为嗣王者并令归宗。复，扶又翻。考异曰：旧纪在癸卯。今从实录。

     壬子，命太史监南宫说等〔唐太史局属秘书省。景龙二年，改太史局为太史监，令名不改，不隶秘书；开元二年，又改令为监。说，读曰悦。〕于河南、北平地测日晷及极星，夏至日中立八尺之表，同时候之。阳城晷长一尺四寸八分弱，〔阳城县，前汉属颍川郡，后汉属河南郡，后魏置阳城郡，隋置嵩州，贞观三年废嵩州，以县属洛州，武后登封元年改日告成，中宗神龙元年复故。晷，居洧翻。长，直亮翻。〕夜视北极出地高三十四度十分度之四，〔高，古号翻。〕浚仪岳台晷长尺五寸微强，〔项安世曰：按日行黄道，每岁有差，地中亦当随之，故测日景以求地中，周在洛邑，汉在颍川阳城，唐在汴州浚仪也。长，直亮翻。考异日：新志云：浚仪岳台晷尺五寸三分。今从僧一行大衍历议及旧志。极高三十四度八分；南至朗州晷长七寸轧分，极高二十九度半；北至蔚州，晷长二尺二寸九分，极高四十度。南北相距三千六百八十八里九十步，晷差一尺五寸二分，极差十度半。又南至交州，晷出表南三寸三分；八月，海中南望老人星下，众星粲然，皆古所未名，大率去南极二十度以上星皆见。〔见，贤遍翻。温公作通鉴。不特纪治乱之亦而已，厔于礼乐、历数、天文、地理，尤致其详。读通鉴者如饮河之鼠，各充其量而已。

     五月，丁亥，停诸道按察使。〔八年，复置诸道按察使。使疏吏翻；下同。〕

     六月，壬辰，制听逃户自首，〔首，式又翻。〕辟所在闲田，随宜收税，毋得差科征役，租康一皆蠲免。仍以兵部员外郎兼侍御史宇文融为劝农使，巡行州县，〔行，下孟翻。〕与吏民议定赋役。

     上以山东旱，命台阁名臣以补刺史；壬午，以黄门侍郎王乓中书侍郎长安崔沔、〔沔，弥兖翻。〕礼部侍郎。知制诰韩休等五人出为刺史。丘，同皎之从父兄子，〔王同皎预诛二张，死于武三之手。从，才用翻。〕休，大敏之孙也。〔按旧书韩休传，休伯父大敏，则天初，以雪反者赐死。休父曰大智。〕

     初，张说引崔沔中书侍郎，故事，承宣制皆出宰相，侍郎署位而已。〔承宣制者，承宣及承制也。〕沔曰：「设官分职，上下相维，各申所见，事乃无失。侍郎，令之贰也，岂得拱默而已！」由是遇事多所异同，说不悦，故因是出之。

     秋，七月，突厥可汗遣其臣哥解颉利发来求婚。

     溪州蛮覃行璋反。〔溪州，汉沅陵、零陵二县地，梁分置大乡县。旧置辰州，武后天授天年分置溪州。覃，徒含翻，姓也。姓谱，梁有东宁州刺史覃元亮。〕以监门卫大将军杨思勖为黔中道招讨使，将兵击之。〔监，古衔翻。黔，音琴。使，疏吏翻。将，即亮翻。〕癸亥，思勖生擒行璋，斩首三万级而归。加思勖辅国大将军，俸禄、防合皆依品给。〔贞观初，百官得上考者给禄一季。未几，得上下考者给禄一年，出使者禀其家，新至官者计日给粮。中书舍人高季辅，外官卑品贫匮，宜给禄养亲。自后以地租春秋给京官，岁凡五十万一千五百余斛。外官降京官一等，一品以五十吾为一等，二品、三品以三十石为一等，四品、五品以二十石为一等，六品、七品以五石为一等，八品、九品以二石五斗为一等，典粟则以盐为禄。职事官又有防合、庶仆，一品防合九十六人，二品七十二人，三品四十八人，四品三十二人，五品二十四人，六品庶仆十五人，七品四人，八品二人，九品三人。外官以州、府、县上中下为差。又按唐六典：辅国大将军，勋阶正二品，唐制，宦官不登三品，今思勖阶二品矣。宋白曰：唐制，凡京司文武职官皆有防合，州县官寮皆有白直。〕赦行璋以为洵永府别驾。〔唐志，商州有洵水府。又按唐制，诸府无别驾，各有别将一人，上府下七品下，中府从七品上，下府从七品下。「别驾」当为「别将」。洵，须伦翻。〕

     姜皎既罪，王皇后愈忧畏不安，然待下有恩，故无随而谮之者，犹上豫不决者累岁。合兄太子少保守一，以后无子，使曾明悟为后祭南北斗，〔为，于伪翻。〕剖霹雳木，书天地字及上名，合而佩之，〔霹历木者，霹雳所震之木。今为张道陵之术者，用霹雳木为印，云有雷气，可以镇服鬼物。〕祝曰：「佩此有子，当如则天皇后。」事觉，己卯，废为庶人，移别室安置；贬守一潭州别驾，中路赐死。户部尚书张嘉贞坐与守一交通，贬台州刺史。〔旧志：台州，京师东南四千一百七十七里。〕

     八月，丙申，突厥哥解颉利发还其国；以其使者轻，礼数不备，未许婚。〔使，疏使翻；下同。〕

     己亥，以宇文融为御史中丞。

     融乖驿周流天下，事无大小，诸州先牒上劝农使，〔上，时掌翻。〕后申中书；〔句断。〕省司亦待融指撝，然后处决。〔省司，谓尚书都省左、右司主者也。处，昌吕翻。〕时上将大攘四夷，急于用度，州县畏融，多张虚数，凡得客户八十余万，田亦称是。〔融献策括籍外羡田逃户，自占者给复五年，每丁税钱千五百。州县希旨，以正田为羡，编户为客。称，尺证翻。岁终，增缗钱数百万，〔缗，眉巾翻。〕悉进入宫；由是有宠。议者多言烦扰，不利百姓，上亦令集百寮于尚书省议之。公卿已下，畏融恩势，不敢立异。惟户部侍郎杨玚独抗议，以为：「括客免税，不利居人；征籍外田税，使百姓困弊，所得不补所失。」未几，玚出为华州刺史。〔玚，雉杏翻，又音畅。几，居岂翻。〕

     壬寅，以开府仪同三司宋璟为京京留守。

     冬，十月，丁酉，谢﨩王特勒遣使入奏，〔谢﨩国居吐火罗西南，或日漕矩，显庆时曰订达罗支，武后改日谢﨩；东距罽宾西百里，南天竺，西波斯。﨩，于笔翻。〕称「去年五月，金城公主遣使诣个失密国，〔个失密或曰迦湿弥逻，北距勃律五百里。〕云欲走归汝。个失密王从臣国王供兵，共拒吐蕃。王遣臣入取进止。」以以为然，赐帛遣之。

     废后王氏卒，后宫思慕后不已，上亦悔之。＊

     十一月，庚午，上幸东都；戊寅，至东都。

     群臣屡上表请封禅，〔上，时掌翻。〕闰月，丁卯，制以明年十一月十日有事于泰山。时张说首建封禅之议，而源干曜不欲为之，由是与说不平。

     是岁，契丹王李郁干迕，弟吐干袭位。〔迕，子恤翻。吐，从暾入声。〕

     十三年〔（乙丑、七二五）〕

     春，二月，庚申，以御史中丞宇文融兼户部侍郎。制以所得客户税钱均充所在常平仓本；又委使司与州县议作劝农社，〔使司，劝农使司也。使，疏吏翻。〕使贫富相恤，耕耘以时。

     乙亥，更命长从宿卫之士日「骑」，〔，虚郭翻，引满曰。〕分隶十二卫，总十二万人为六番。

     上自选诸司长宫有声望者大理卿光裕、尚书左丞杨承令、兵部侍郎寇泚等廾一人为刺史，命宰相、诸王及诸司长官、台郎、御史〔诸司长官，省、寺、监之长也。台郎，谓尚书郎。先是改尚书为中台；台郎及御史，则三省官必皆集也。长，知两翻。泚，且礼翻，又音此。〕饯于各滨，供张甚盛。〔供，居用翻。张，知亮翻。〕赐以御膳，太常具乐，〔御膳，尚食奉御所掌天子日供之常膳。太常具乐者，使太常为之具乐耳。若尽具太常之乐，则雅乐鼓吹文武二舞及十部乐，恐非宴饯之所得备也。〕内坊歌妓；〔内坊，内教坊也，即开元二年选置宜春院之妓女。妓，渠绮翻。〕上自书十韵诗〔【章：十二行本「诗」下有「命将军高力士」六字；乙十一行本同；孔本同；张校同；退斋校同。】〕赐之。光裕，干曜之从孙也。〔从，才用翻。〕

     三月，甲午，太子嗣谦更名鸿；徙郯王嗣真为庆王，更名潭；陕王嗣升为忠王，更名浚；鄫王嗣真为棣王，更名洽；〔读通鉴至此，可以佑前此「嗣直」之误为「嗣真」矣。更，工衡翻；下同。〕鄂王嗣初更名涓；郅王嗣玄为荣王，更名滉。又立子琚〔【严：「琚」改「涺」。】〕为光王，潍为仪王，澐为颍王，〔涓，圭渊翻。鄄，吉椽翻。澐，云。〕泽为永王，清为寿王，洄为延王，沭为盛王，〔沭，食聿翻。〕溢为济王。〔济，子礼翻。〕

     丙申，御史大夫程行湛奏：「周朝酷吏〔朝，直遥翻。〕来俊臣等一十三人，情状尤重，子孙请皆禁锢；傅游艺等四人差轻，子孙不听近任。」从之。

     汾州刺史杨承令不欲外补，〔旧志；汾州去京师二千二百六里。〕意怏怏，自言吾出守有由。」〔快于两翻。守，手又翻。〕上闻之，怒，壬寅，贬睦州别驾。

     张说草封禅仪献之。夏，四月，两辰，上与中书弓下及礼官学士宴于集仙殿上曰：「仙者凭虚之论，朕所不取。贤者济厘之具，朕今与卿曹合宴宜更名日集贤殿。」〔唐六典：洛阳宫南面三门，中曰应天，左曰兴教，右曰光政；光政之内曰广运，其北曰明福；明福之西曰崇贤门，其内曰集贤殿。〕其书院官五品以上为学士，六品以下为直学士；以张说知院事，右散骑常侍徐坚副之。上欲以说为大学士；说固辞而止。

     说以大驾东巡，恐突厥乘间入寇，〔间，古苋翻。〕议加兵守边，召兵部郎中裴光庭谋之。光庭曰：「封禅者，告成天匜。今将升中于天，〔记曰：因名山升中于天。注云：谓封泰山也。〕而戎狄是惧，非所以昭盛德也。」说曰：「然则若之何﹖」光庭曰：四夷之中，突厥为大，比屡求和亲，而朝延羁么，未决许也。〔比，毗至翻。〕今遣一使，征其大臣从封泰山，〔使，疏吏翻。〕彼必欣然承命；突厥来，则戎狄君长无不恉来。〔长，知两翻。〕可以偃旗卧鼓，高枕有余矣。」〔枕，职任翻。〕说曰：「善说所不及。」即奏行之。光庭，行俭之子也。〔裴行俭事高宗，典选有识鉴，为将着功名。〕

     上遣中书直省袁振〔以他官直中书省，谓之直省，今之直省吏职也，〕摄鸿胪卿，论旬于突厥，〔胪，陵如翻。〕小杀与阙特勒、暾欲谷环坐帐中，置酒，谓振曰：「吐蕃，狗种；〔西戎，古曰犬戎，故谓吐蕃为狗种。〕奚、契丹，本突厥奴也；〔夷言奴，犹华言臣也。〕皆尚主。突厥前求婚独不许，何也﹖且吾亦知入蕃公主皆非天子女，今岂问真伪！但屡请不获，愧朏诸蕃耳。」振许为之奏请。小杀乃使其大臣阿史德颉利发人贡，因扈从东巡。〔为，于伪翻。从，才用翻。〕

     五月，庚寅，妖贼刘定高帅众夜犯通洛门；妖，于乔翻。帅，读曰率。〕悉捕斩之。

     秋，八月，张说议封禅仪，请以睿宗配皇地祇；从之。

     九月，丙戌，上谓宰臣曰：「春秋不书祥瑞，惟记有年。敕自今州县毋得更奏祥瑞。

     冬，十月，癸丑，作水运浑天成，上具列宿，注水激轮，令其自转，画夜一周。别置二轮，络在天外，缀以日月，逆天而行，淹速合度。〔每天西旋一周，日东行一度，月行十三度十九分度之七，二十九转而日月会，三百六十五转而日周天。孔颖达曰：天之画夜以日出入为分，人之画夜以昏明为限。日未出以前二刻半为明，日入后二刻半为昏。损夜五刻以裨于画，则画多于夜复校五刻。古今历术与太史所候，皆云夏至之画六十五刻，夜三十五刻；冬至之画四十五刻，夜五十五刻；春分秋分之画五十五刻，（疑下「五」字衍；下同。）夜五十五刻：此其不易之法也。然今太史细候之法，则较常法半刻也。从春分至夏至画渐长，增九刻手；夏至至于秋分，所减亦如之。从秋分至于冬至画渐短，减十刻半，从冬至至于春分其增亦如之。又于每气之间，增减刻数，有多有少，不可通以为率。汉初未能审知，率九日增减一，刻和帝时霍融始请改之。〕置木匮为地平令仪，半在地下，又立二木人，每刻击鼓，每辰击钟，机械皆藏匮中。

     辛酉，车驾发涷都，百官、贵戚、四夷酋长从行。〔酋，慈由翻。长，知两翻。〕每置顿，数十里中人畜被野，〔畜，许救翻。被，皮义翻。〕有司辇载供具之物，数百里不绝。〔司马法曰：夏石氏谓辇曰余车，殷曰胡奴车，周日辎辇。辇一斧、一凿、一梩、一锄，周辇加二版二筑。又曰：夏后氏二十人而辇，殷十八人而辇，周十五人而辇。贾公彦曰：辇以其束载辎重。余按司马法及贾公彦所云，皆言行军之辇；此所谓辇载，兼凡器物而言。

     十一月，丙戌，至泰山下，〔【章：十二行本「下」下有「己丑，上备法驾至山足」九字；乙十一行本同；孔本同；张校同；退斋校同。】〕御马登山。〔考异曰：实录、唐历、统纪皆云「备法驾，登泰山」。开天传信记云：「上将封泰山，益州白骡，上亲乘之，不知登之倦；纔下山，无疾而殪，谥曰自骡将军」。按泰山非法驾可登，白骡近怪。今从旧志。〕留从官于谷口，〔从，才用翻。〕独与宰相及祠官俱登，仪卫环列于山下百余里。上问礼部侍郎贺知章曰：「前代玉牒之文，何故秘之﹖」对曰：「或密求神，仙故不欲人见。」上曰：「吾为苍生祈福耳。」〔为于伪翻。〕乃出玉牒，宣示群臣。庚寅，上祀晸天上帝于山上，群臣祀五帝百神于山下之坛；其余仿干封故事。〔事见一百一卷高宗干封元年。〕辛卯，祭皇地祇于社首。壬辰，上御帐殿，受朝觐，〔野次连幄以为殿，因谓之帐殿。朝，直遥翻。〕赦天下，寺泰山神为天齐王，礼秩加三公一等。〔古制，四岳视三公。〕

     张说多引两省吏〔两省，中书省、门下省也。〕及以所亲摄官登山。礼毕推恩，往往加阶超入五品而不及百官；中书舍人张九龄谏，不听。又，扈从士卒，但加勋而无赐物，〔从，才用翻。勋，勋级也。〕由是中外怨之。

     初，隋未国马皆为盗贼及戎狄所掠，唐初纔得牝牡三千匹于赤岸泽，徙之陇右，命太仆张万岁掌之。〔考异曰：统纪云：万岁三世典群牧，恩信行陇右，故陇右人谓马岁为齿，为张氏讳也。按公羊传：晋献公谓荀息曰：「吾马之齿则已长矣。」然则谓马岁为齿，有自来矣。〕万岁善于其职，自贞观至麟德，马蕃息七十万匹，〔蕃，音烦。〕分为八坊、四十八监各置使以领之。〔唐制，凡马五千匹为上监，三千匹以上为中监，一千匹以上为下监。麟德中置八使，分总监坊。秦、兰、原、渭四州及河曲之地，凡监四十八；南使有监十五，西使有监十六，北使有监七，鉴州使有监八，岚州使有监二；自京师西属陇右有七马坊，置陇右三使领之。欧阳修曰：置八坊。豳、岐、泾、宁间地广千里，一曰保乐，二曰甘露，二日南普闰，四日北普闰，五曰岐阳，六曰太平，七曰宜禄，八日安定。八坊之田千三百三十愩，募民耕之以给刍秣。八坊之马为四十八监；而马多地狭不能容，又析八监，列置河西丰旷之野。〕是时天下以一缣易一马。垂拱以后，马潜耗太半。上初即位，牧马有二十四万匹，以太仆卿王毛仲为内外闲貛使，少卿张景顺副之。至是有马四十三万四，牛羊称是。〔使，疏吏翻；下同。、称，尺证翻。〕上之东封，以牧马数万匹从，〔从，才用翻；下宴从同。〕色别为群，望庂如云锦。上嘉毛仲之功，癸巳，加毛仲开府仪同三司。

     甲午，车驾发泰山；庚〔【严：「庚」改「丙」。申，幸孔子宅致祭。

     上还，至宋州，宴从官于楼上，刺史寇泚预焉。酒酣，上谓张说曰：「向者屡遣使臣分巡诸道，察吏善恶，今因封禅历诸州，乃知使臣负我多矣。怀州刺史王丘，饩牵之外，一无他献。魏州刺史崔沔，供张无锦绣，示我以俭。济州刺史裴耀卿，表数百言，莫非规谏。〔怀、魏二州在河北。济州治巨野。上行幸泰山，往还皆得迎候车驾。饩，许气翻。供，居用翻。张，知亮翻。济，子礼翻。〕且曰：『人或重青，则不足以告成。』朕常置之坐隅，〔重，直用翻。坐，徂卧翻。〕且以弁左右。如三人者，不劳人以市恩，真良吏矣。」顾谓寇泚曰：「比亦屡有以酒馔不丰诉于朕者，〔比，毗至翻。馔，雏恋翻，又雏皖翻。〕知卿不借誉于左右也。」自举酒赐之。宰臣帅群臣起贺，楼上皆称万岁。〔誉，音余。帅，读曰率。〕由是以丘为尚书左丞，沔为散骑侍郎，耀卿为定州〔【严：「定州」改「宣州」。】〕刺史。耀卿，督业之七世孙也。〔尚，辰羊翻。沔，弥兖翻。散，悉亶翻。骑，奇寄翻。萧齐东昏侯之时，裴叔业叛齐入魏。

     十二月，乙巳，还东都。〔还，从宣翻，又如字。〕

     突厥颉利发辞归，上厚赐而遣之，竟不许婚。〔厥，九勿翻。颉，奚结翻。〕

     王毛仲有宠于上，百官附之者辐凑。毛仲嫁女，上问何须。〔须，求也，索也。〕毛仲首对曰：「臣万事已备，但未得客。」上曰：「张说、源干曜辈岂不可呼邪﹖」说，读为悦。邪，音耶。〕对曰：「此则得之。」上曰：「知汝所不能致者一人耳，必宋璟也。」对曰：「然。」上笑曰：「朕明日为婆召客。」〔为，于伪翻。明日，上谓宰相：「朕奴毛仲有婚事，卿等宜与诸达官悉诣其第。」既而日中，众未敢举叚，待璟，久之，方至，先执酒西向拜谢，〔谢为君命而来，非为毛仲来也。〕饮不尽飜，遽称腹痛而归。璟之刚直，老而弥笃。

     先是，契丹王李吐干与可突干复相猜忌，携公主来奔，不敢复，还更封辽阳王，留宿卫，〔吐，从暾入声。可，从刊入声。先，悉荐翻。复，扶又翻。更，工衡翻。〕可突干立李尽忠之弟邵固为主。车驾东巡，邵固诣行在，因从至泰山，拜左羽林大将军、静折军经略大使。〔四年，契丹栈降，置静折军于松漠府，以其酋长为经略大使，言中国之兵不动而契丹自降，以静而折遐冲也。使，疏吏翻。

     上疑吏部选试不公，时选期已迫，御史中丞宇文融密奏，请分史为十铨，甲戌，以礼部尚书苏颋等十人掌吏部选，〔选，须绢翻；下同。颋，他鼎翻。〕试判将毕，遽召人禁中决定，吏部尚书、侍郎皆不得预。左庶子吴兢上表，〔上，时掌翻。〕以为：「陛下曲受谗言，不信有司，非居上临人推诚感物之道。黄陈平、邴吉，汉之宰相，尚不对钱榖之数，不问鬬死之人；〔陈平事见十三卷汉文帝元年。邴吉事见二十六卷汉宣帝神爵三年。〕况大唐万乘之君，岂得下行铨选之事乎！凡选人书判，并请委之有司，停此十铨。」上虽不即从，明年复故。

     是岁，东都斗米十五钱，青、齐五钱，粟三钱。

     于阗王尉迟眺阴结突厥及诸胡谋叛，〔尉，纡勿翻。〕安西副大都护杜暹发兵捕斩之，更为立王。〔为，于伪翻。〕

