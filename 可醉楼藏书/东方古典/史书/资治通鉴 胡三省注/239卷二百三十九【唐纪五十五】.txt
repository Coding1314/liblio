卷第二百三十九【唐纪五十五】起玄黓执（壬辰）十月，尽柔兆涒滩（丙申），凡四年有奇。

     宪宗昭文章武大圣至神孝皇帝中之上

     元和七年〔（壬辰、八一二）〕

     冬，十月，乙未，魏专监军以状闻，〔以委兵废怀谏立田兴之状闻．〕上亟召宰相，谓李绛曰：「卿揣魏博若符契。〔揣，初委翻。〕李吉甫请遣中使宣忍以观其变，李绛曰：「不可。今田兴奉其土地兵众，坐待诏命，不乘此际推心抚纳，结以大恩，必待敕使至彼，持将士表来为请节钺，然后与之，〔此大历、贞元之币也。为，子伪翻；下亦为、正为、度为、当为同。〕则是恩出于下，非出于上，将士为重，朝廷为轻，其感戴之心亦非今日之比也。机会一失，悔之无及！」吉甫素与枢密使梁守谦相结，守谦亦为之言于上曰：「故事，皆遣中使宣劳，〔劳，力到翻。〕今此镇独无，恐更不谕。」〔言恐其更不谕上意也。〕土竟遣中使张忠顺如委专宣慰，欲俟其还而议之。癸卯，李绛复上言：〔复，扶又翻。〕「朝廷恩威得失，在此一举，时机可惜，柰何弃之！利害甚明，愿圣心勿疑。计忠顺之行，甫应过陕，〔甫，始也。陕，失冉翻。〕乞明旦即降白麻除兴节度使，犹可及也。」上且欲除留后，绛曰：「兴恭顺如此，〔言兴守朝廷法令，申版籍，请官吏，异乎河北诸镇之为也。〕自非恩出不次，则无以使之感激殊常。」上从之。甲辰，以兴为魏博节度使。忠顺未还，制命已至魏州。兴感恩流涕，士众无不鼓舞。

     庚戌，更名皇子宽日恽，察曰悰，寰曰忻，寮日悟，审日恪。〔更，工衡翻。恽，于粉翻。

     李绛又言：「魏博五十余年不沾皇化，〔魏博自田承嗣以来倔强拒命，至是四十九年。〕一旦举六州之地来归，〔六州，魏、博、贝、卫、澶、相。〕刳河朔之腹心，倾叛乱之巢穴，不有重赏过其所望，则无以慰士卒之心，使四邻劝慕。请发内库钱百五十万缗以赐之。」左右宦官以为「所与太多，后有此比，将何以给之﹖」上以讈绛，〔语，牛据翻。〕绛曰：「田兴不贪专地之利，不顾四邻之患，归命圣朝，陛下柰何爱小费而遗大计，不以收一道人心！钱用尽更来，机事一失不可复追。〔复，扶又翻。〕借使国家发十五万兵以取六州，期年而克之，〔期，读曰囎。〕其费岂止百五十万缗而已乎！」上悦，日：「朕所以恶衣菲食，蓄聚货财，正为欲平定四方；〔为，于伪翻；下同。〕不然，徒贮之府库何为！」〔贮，丁吕翻。〕十一月，辛西，遣佑制诰裴度至魏博宣慰，以钱百五一万缗赏军士，六州百姓给复一年。〔复，方目翻。复，除其赋役也。〕军爱赐，欢声如雷。成德、兖郓使者数辈见之，相顾失色，叹曰：「倔强者果何益乎！」〔兖郓，印淄青、平卢军也。郓，音运。倔，其勿翻。强，其两翻。〕

     度为兴陈君臣上下之义，兴听之，终夕不倦，待度礼极厚，请度徧至所部州县，宣布朝命。朝，直遥翻。奏乞除节度副使于朝廷，诏以户部郎中河东胡证为之。〔证，之盛翻。〕兴又奏所部缺官九十员，请有司注拟，行朝廷法令，输赋税。田承嗣以来室屋僭侈者，皆避不居。

     郓、蔡、恒遣游客间说百方，兴终不听。〔郓，李师道；蔡，吴少阳；恒，王承宗也。恒，户登翻。间，古苋翻。说，输苪翻。〕李师道使人谓宣武节度使韩弘曰：「我世与田氏约相保援，今兴非田氏族，又首变两河事，〔言田兴悉心奉朝廷，变两河藩镇故事。〕亦公之所恶也！〔恶，乌路翻。〕我将与成德合军讨之。」弘曰：「我不知利害，知奉诏行事耳。若兵北渡河，我则以兵东取曹州！」〔朝州，李师道巡属也。〕师道惧，不敢动。

     田兴既葬田季安，戏田怀谏于京师。辛巳，以怀谏为右监门卫将军。

     李绛奏振武、天德左右良田可万顷，请择能吏开置营田，可以省费足食，上从之。绛命度支使卢坦经度用度，〔度支、经度，皆徒洛翻。〕四年之间，开田四千八百顷，收谷四千余万斛，〔「千」，当做「十」。〕岁省度支钱二十余万缗，边防赖之。

     上尝于延英谓宰相曰：「卿辈当为朕惜官，〔为，于伪翻。〕勿用之私亲故。」李吉甫、权德舆皆谢不敢。李绛曰：「崔佑甫有言，『非亲非故，不谙其才。』谙者尚不与官，不谙者何敢复与！但问其才器与官相称否耳。〔谙，乌含翻。复，扶又翻。称，尺证翻。〕若避亲故之嫌，使圣朝亏多士之美，此乃偷安之臣，非至公之道也。苟所用非其人，则朝廷自有典刑，谁敢逃之！」上曰：「诚如卿言。」

     是岁，吐蕃寇泾州，及西门之外，〔先寇泾州界，进及泾州西门之外。〕驱掠人畜而去。上患之，李绛上言：「京西、京北皆有神策镇兵，〔京西，凤翔、秦、陇、原、泾、渭也。京北，邠、宁、丹、延、鄜、坊、庆、灵、盐、夏、绥、银、宥也。镇兵注已见前。〕始，置之欲以备御吐蕃，使与节度使掎角相应也。今则鲜衣美食，坐耗县官，每有寇至，节度使邀与俱进，则云申取中尉处分；〔唐神委镇兵分屯于外，皆属左、右神委中尉。处，昌吕翻。分，扶问翻。〕比其得报，虏去远矣。〔比，必利翻，及也。〕纵有果锐之将，闻命奔赴，节度使无刑戮以制之，相视如平交，左右前却，莫肯用命，何所益乎！请据所在之地士马及衣粮、器械皆割隶当道节度使，使号令齐壹，如臂之使指，则军威大振，虏不敢入寇矣。」上曰：「朕不知旧事如此，当亟行之。」既而神策军骄恣日久，不乐隶节度使，〔乐，音洛。〕竟为宦者所沮而止。

     八年〔（癸巳、八一三）〕

     春，正月，癸亥，以博州刺史田融为州刺史。〔融，兴之兄也。〕融、兴幼孤；融长，养而教之。〔兄弟皆幼失父母，而兄年差长，故长养其弟而教之。长，知丈翻。〕兴尝于军中角射，〔角，竞也。角射者，以中为胜。〕一军莫及。融退而抶之〔抶，丑栗翻，打也。〕曰：「尔不自晦，祸将及矣！」故兴能自全于猜暴之时。〔猜暴之时，谓田委安时也。

     勃海定王元瑜卒，弟言义权知国务。庚午，以言义为勃海王。

     李吉甫、李绛数争论于上，前礼部尚书、同平章事权德舆居中无所可否；上鄙之。〔数，所角翻。〕辛未，德舆罢守本官。

     辛卯，赐魏博节度使田兴名弘正。

     司空、同平章事于拐久留长安，郁郁不得志。〔二年拐入朝，见二百三十二卷。〕有梁正言者，自言与枢密使梁守谦同宗，能为人属请，〔为，于伪翻；下同。属，之欲翻。〕拐使其子太常丞敏重赂正言，求出镇。久之，正言诈渐露，敏索其赂不得，〔索，山客翻。〕诱其奴，支解之，弃溷中。〔诱，音酉。溷，户困翻，厕也。〕事觉，拐帅其子殿中少监季友等素服诣建福门请罪，门者不内；〔帅，读曰率。唐大明宫端门曰丹凤门，其西曰建福门。，内即纳字也。〕退，负南墙而立，遣人上表，合门以无印引不受；〔唐制；凡四方章表，皆合门受而进之。拐方请罪，既无职印，又无内引，所以不受。〕日暮方归，明日，复至。〔复，扶又翻。〕丁酉，拐左授恩王傅，仍绝朝谒；〔朝，直遥翻。〕敏流雷州，〔旧志：雷州，至京师六千五百一十二里。〕季友等皆贬，官僮奴死者数人；敏至秦岭而死。〔自蓝田关南出度秦岭。〕

     事连僧鉴虚。鉴虚自贞元以来，以财交权幸，受方镇赂遗，〔遗，唯季。〕厚自奉养，吏不敢诘。至是，权幸争为之言，上欲释之，中丞薛存诚不可。上遣中使诣台宣旨曰：「朕欲面诘此僧，非释之也。」存诚对曰：「陛下必欲面释此僧，请先杀臣，然后取之，不然，臣期不奉诏。」上嘉而从也。三月，丙辰，杖杀鉴虚，没其所有之财。〔考异曰：实录在二月。按长历，二月乙酉朔，三月甲寅朔。丙辰，三月三日。甲子，武元衡入佑政事，十一日也。实录脱不书月耳。

     甲子，征前西川节度使、同平章事武元衡入佑政事。〔元和二年，武元衡出镇西川，至是召还。〕

     夏，六月，大水。上以为阴盈之象，辛丑，出宫人二百车。

     秋，七月，〔【章：甲十一行本「月」下「有辛酉」二字；乙十一行本同；张校同；退斋校同。】〕振武节度使李光进请修受降城，兼理河防。〔理，治也。〕时受降城为河所毁，〔河毁受降城见上卷七年。〕李吉甫请徙其徒于天德故城，〔天德故城，在东受降城西二百里大同川。干元后，徙天德军于永济栅。宋白续通典作「永清栅」。其城，则隋大同城之旧墟。〕李绛及户部侍郎卢坦以为：「受降城，张仁愿所筑，〔事见二百九卷中宗景龙元年。〕当碛口，据虏要冲，美水草，守边之利地。今避河患，退二三里可矣，柰何舍万代永安之策，徇一时省费之便乎！况天德故城僻处确瘠，〔处，昌吕翻。确，克角翻，硗确也。瘠，土薄也。去河绝远，烽候警急不相应接，虏忽唐突，势无由知，是无故而蹙国二百里也。」及城使周怀义奏利害，与绛、坦同。上卒用吉甫策，〔卒，子恤翻。以受降城骑士隶天德军。李绛言于上曰：「边军徒有其数而无其实，虚费衣粮，将帅但缘私役使，〔缘私者，并缘公役之名而私使之。〕聚货财以结权幸而已，未尝训练以备不虞，此不可不于无事之时预象留圣意也。」时受降城兵籍旧四百人，及天德军交兵，此有五十人，〔考异曰：「实录云：「李光进请修东受降城兼理河防。」又云：「以中受降城及所管骑士一千一百四十人隶于天德军。」旧传：「卢坦与李绛謟议，以为西城张仁愿所筑，不可废。」三者不同，莫知孰是。今但云受降城，所关疑也。又李司空论事云：「中城旧属振武有镇兵四百人，其时割属天德，交割惟有五十人。」人数如此不同，或者一千一百四十人是三城都数耳。〕器械止有一弓，自余称是。〔称，尺证翻。〕故绛言及之。上惊曰：「边兵乃如是其虚邪！卿曹当加按阅。」会绛罢相而止。

     乙巳，废天威军，〔元和初，并左、右神威为一军，号天威军。神威军，本殿前射生军也。〕以其众隶神策军。

     丁未，辰、溆贼帅张伯靖请降。〔辰、溆贼反，事始土卷六年。〕辛亥，〔【章：甲十一行本「辛」上有「九月」二字；乙十一行本同；孔本同；张校同。】〕以伯靖为归州司马，委荆南军前驱使。〔委，属也，付也。〕

     初，吐蕃欲作乌兰桥，〔新志：会州乌兰县有乌兰关，在县西南。吐蕃于河上作桥。〕先贮材于河侧，〔贮，丁吕翻。〕朔方常潜遣人投之于河，终不能成。虏知朔方、灵盐节度使不佖贪，〔佖，支笔翻，又频笔翻。〕先厚赂之，然后并力成桥，仍筑月城守之。自是朔方御寇不暇。

     冬，十月，回鹘发兵度碛南，自柳谷西击吐蕃。〔新志：西州交河县北二百一十里，经柳谷渡。〕壬寅振武、天德军奏回鹘数千骑至鷿鹈泉，〔鷿鹈泉，在西受降城北三百里。鷿，扶历翻。鹈，徒奚翻。〕边军戒严。

     振武节度使李进贤，不恤士卒；判官严澈，绶之子也，〔于时严绶尚在。绶，音受。〕以刻核得幸于进贤。进贤使牙将杨遵宪将五百骑趣东受降城以备回鹘，所给资装多虚估；〔资装不给本色，虚估其价，给以他物。趣，七喻翻。〕至鸣沙，遵宪屋处〔处，昌吕翻。〕而士卒暴露；众发，夜，聚薪环其屋而焚之，〔环，音宦。〕卷甲而还。〔还，从宣翻，又如字。〕庚寅夜，焚门，攻进贤，进贤踰城走，军士屠其家，并杀严澈。进贤奔静边军。〔静边军在云州西一百八十里。〕

     群臣累表请立德妃郭氏为皇后。一以妃门宗强盛，〔妃，郭暧之女，子仪之孙女也。〕死正位之后，后宫莫得进，托以岁时禁忌，竟不许。

     丁酉，振武监军骆朝宽奏乱兵已定，请给将士衣。上恋，以夏绥节度使张煦为振武节度使，〔煦，吁句翻。〕将夏州兵二千赴镇，仍命河东节度使王锷以兵二千纳之，听以便直从事。骆朝宽归罪于其将苏若方杀之。

     发郑滑、魏专卒凿黎阳古河十四里，以纾滑州水患。〔大河故渎径黎阳山之东，后南徙，为滑州患，故复凿古河。〕

     上问宰相：「人言外间朋党大盛，何也﹖」李绛对曰：自古人君所甚恶者，莫若人臣为朋党，故小人谮君子必曰朋党。何则﹖朋党言之则可恶，〔恶，乌路翻。〕寻之则无迹故也。东汉之末，凡天下贤人君子，官官皆谓之党人而禁锢之，遂以亡国。〔见汉桓、灵二帝纪。〕此皆群小欲害善人之言，愿陛下深之！夫君子固与君子合，岂可必使之与小人合，然后谓之非党邪！」

     九年〔（甲午、八一四）〕

     春，正月，甲戌，王锷遣兵五千会张煦于善羊栅。〔「善羊」，当作「善阳」。唐朔州洽善阳县，西北至单于府百二十里。栅盖立于县界。〕乙亥，煦入单于都护府，〔振武节度使，治单于都护府。〕诛乱者苏国珍等二百五十三人。二月，丁丑，贬李进贤为通州剌史。甲午，骆朝宽坐纵乱者，杖之八十，夺色，配役定陵。〔夺色者，夺其品色也。〕

     李绛屡以足疾辞位；癸卯，罢为礼部尚书。

     初，上欲相绛，先出吐承璀为淮南监军，见上卷六年。相，息亮翻；下同。〕至是，上召还承璀，先罢绛相。甲辰，承璀至京师，复以为弓箭库使、〔观李绛立朝末末，亦庶乎有大臣之节矣。〕左神策中尉。〔承璀以袁师罢中尉为弓箭库使，今遂兼为之，此宪宗之巧，盖持两端以观朝议也。李绛既罢，谁敢复以为言乎！〕

     李吉甫奏：「国家旧置六胡州于灵、盐之境，〔调露元年，于灵、夏南境以降突厥置州、丽州、含州、塞州、依州、契州，以唐人为剌史，谓之六胡州。盐州与灵、夏接境。〕开元中废之，更置宥州以领降户；天宝中，宥州寄理于经略军，〔长安四年，并六胡州为匡、长二州。开元二十六年，以之渥州，置怀恩县，带宥州，县管内有榆多勒城。天宝中，王忠嗣奏置经略军，在宥州故城东北三百里，未白曰：宥州应接天德，南援夏州，治长泽县，本汉三寺县地。〕宝应以来，因循遂废。今请复之，以备回鹘，抚党项。」上从之。〔党，底朗翻。〕夏，五月，庚申，复置宥州，理经略军，取鄜城神策屯兵九千以实之。〔大历六年，置肃戎军于鄜州之鄜城。〕

     先是，回鹘屡请昏，〔先，悉荐翻。〕朝廷以公主出降，其费甚广，故未之许。礼部尚书李绛上言，以为：「回鹘凶强，不可无备；淮西穷蹙，事要经营。今江、淮大县，岁所入赋有二十万缗者，足以备降主之费，陛下何爱一县之赋，不以羁縻劲虏！回鹘若得许昏，必喜而无猜，然后可以修城堑，蓄甲兵，边备既完，得专意淮西，功必万全。今既未降公主而虚弱西城；〔西城，请西爱降城。〕碛路无备，更修天德以疑虏心。〔谓徙爱降城于天德也。万一比边有警，则淮西遗丑复延岁月之命矣！〔复，扶又翻。〕傥虏骑南牧，国家非步兵三万，骑五千，则不足以抗御！借使一岁而胜之，其费岂特降主之比哉！」上不听。

     乙丑，桂王纶薨。〔纶，上弟也。〕

     六月，壬寅，以河中节度使张弘靖为刑部尚书、同平章事。弘靖，延赏之子也。〔张延赏相德宗于贞元之间。〕

     翰林学士独孤郁，权德舆之伲也。上叹郁之才美曰：「德舆得伲郁，我反不及邪！」先是尚主皆取贵戚勋臣之家，〔先，悉荐翻。〕上始命宰相选公卿、大夫子弟文雅可居清贯者；〔史照曰：贯，事也。清贯，犹言清职也。〕诸家多不愿，惟杜佑孙司议郎悰不辞。〔悰，藏宗翻。〕秋，七月，戊辰，以悰为殿中少监、驸马都尉，尚岐阳公主。公主，上长女，郭妃所生也。八月，癸巳，成昏。公主有贤行，〔行，下孟翻。〕杜氏大族，尊行不翅数十人，〔尊行之行，下浪翻。不翅，与不啻同。〕公主卑委怡顺，一同家人礼度，二十年间，人未尝以丝发间指为贵骄。始至，则与悰谋曰：「上所赐奴婢，卒不肯穷屈，〔卒，子恤翻，终也。〕奏请纳之，悉自市寒贱可制指者。」〔制指，谓可制御而指使者也。〕自是闺门落然不闻人声。

     闰月，丙辰，彰义节度使吴少阳薨。〔考异曰：实录，少阳卒在闰月己丑下，壬辰上，而并元济焚舞阳言之。统纪、旧纪，少阳卒皆在九月。按旧传曰：〔「少阳卒，凡四十日，不为辍朝。」唐纪：「张弘靖请为少阳废朝赠官。」而实录「辛丑赠少阳右仆射。」然则己丑至辛丑，才十二日耳。岂容四十日不辍朝乎！今从新纪。〕少阳在蔡州，阴聚亡命，牧养马骡，时抄掠寿州茶山以实其军。〔寿州有茶山。抄，楚交翻。〕其子摄蔡州刺史元济，匿丧，以病闻，自领军务。

     上自平蜀，〔元和初平蜀。〕即欲取淮西。淮南节度使李吉甫上言：「少阳军中上下携离，请徙理寿州以经营之。」〔淮南节度使治扬州，欲徙治寿州以经略淮西。〕会朝廷方讨王承宗，〔事见上卷四年、五年。〕未暇也。及吉甫入相，田弘正以魏博归附。〔事见七年。〕吉甫以为汝州扞蔽东都，河阳宿兵，本以制魏博，今弘正归顺，则河阳为内镇，不应屯重兵以示猜阻。辛酉，以河阳节度使乌重胤为汝州刺史，充河阳、怀、汝节度使，徙理汝州。己巳，弘正检校右仆射，赐其军钱二十万缗，弘正曰：「吾未若移河阳军之为喜也。」〔喜者，喜朝廷之不猜防魏博。〕

     九月，庚辰，以洺州刺史李光颜为陈州刺史，充忠武都知兵马使；〔九域志：陈州，西南至蔡州一百九十里。〕以泗州刺史令狐通为寿州防御使。通，彰之子也。〔肃宗时，令狐彰背史思明归顺。〕丙戌，以山南东道节度使袁滋为荆南节度使，以荆南节使严绶为山南东道节度使。

     吴少阳判官苏兆、杨元卿、大将侯惟清皆劝少阳入朝；元济恶之，〔恶，乌路翻。〕杀兆，囚惟清。元卿先奏事在长安，具以淮西虚实及取元济之策告李吉甫，请讨之。时元济犹匿丧，元卿劝吉甫，凡蔡使入奏者，所在止之。少阳死近四十日，不为辍朝，但易环蔡诸镇将帅，〔近，其靳翻。为，于伪翻；下同。朝，直遥翻。环，音宦。〕益兵为备。元济杀元卿妻及四男以圬射堋。〔圬，哀乎翻，墁也。堋，补邓翻，射埻也。〕淮西宿将董重质，吴少诚之伲也，元济以为谋主。

     戊戌，加河东节度使王锷同平章事。

     李吉甫言于上曰：「淮西非如河北，四无党援，国家常宿数十万兵以备之，劳费不可支也。失今不取，后难图矣。」上将讨之，张弘靖请先为少阳辍朝、赠官，遣使吊赠，待其有不顺之迹，然后加兵，上从之，遣工部员外郎李君何吊祭。〔唐工部郎，掌城池土木之工役和式。〕元济不迎敕，发兵四出，屠舞阳，〔舞阳，汉县，唐属许州。九域志：在州西南一百八十里。〕焚叶，〔叶，式涉翻。〕掠鲁山、襄城，关东震骇。君何不得入而还。〔还，从宣翻，又如字。〕

     冬，十月，丙午，中书侍郎、同平章事赵公李吉甫薨。

     壬戌，以忠武节度副使李光颜为节度使。甲子，以严绶为申、光、蔡招抚使，督诸道兵招讨吴元济；〔绶，音受。〕乙丑，命内常侍知省事崔潭峻监其军。考异曰：实录作「谈峻」。今从旧传。戊辰，以尚书左丞吕元膺为东都留守。

     党项寇振武。

     十二月，戊辰，以尚书右丞韦贯之同平章事。

     十年〔（乙未、八一五）〕

     春，正月，乙酉，加韩弘守司徒。弘镇宣武，十余年不入朝，颇以兵力自负，朝廷亦不以忠纯待之。王锷加〔【章：甲十一行本，「加」下有同字；乙十一行本同；孔本同；张校同。】〕平章事，弘耻班在其下，与武元衡书，颇露不平之意。朝廷方倚其形势以制吴元济，故迁官使居锷上以宠慰之。

     吴元济纵兵侵掠，及于东畿。〔东都畿也。〕己亥，制削元济官爵，命宣武等十六道进军讨之。严绶击淮西兵，小胜，不设备，淮西兵夜还袭之；二月，甲辰，绶败于磁丘，〔磁丘」，当作「慈兵」，县属唐州，隋分比阳县置，取县界慈丘山为名，在州东北。〕却五十余里，驰入唐州而守之。〔九域志：唐州，东至蔡州三百五十里。〕寿州团练使令狐通为淮西兵所败，〔败，裤迈翻。〕走保州城，境上诸栅尽为淮西所屠。癸丑，以左金吾大将军李文通代之，贬通昭州司户。

     诏鄂岳观察使柳公绰以兵五千授安州剌史李听，使讨吴元济，公绰曰：「朝廷以吾书生不知兵邪！」即奏请自行，许之。公绰至安州，李听属櫜鞬迎之。〔属，之欲翻。櫜，姑劳翻。鞬，居言翻。〕公绰以鄂岳都知兵马使、先锋行营兵马都虞候二牒授之，选卒六千以属听，戒其部校曰：〔校，户教翻。〕「行营之事，一决都将。」〔都诸部之军者，谓之都将。〕听感恩畏威，如出麾下。公绰号令整肃，区处军事，〔处，昌吕翻。〕诸将无不服。士卒行营者，其家疾病死丧，厚给之，妻淫泆者，沈之于江，〔泆，质翻。沈持林翻。〕士卒皆喜曰：「中丞为我治家，〔为，于伪翻。治，直之翻。〕我何得不前死！」故每战皆捷。公绰所乘马，踶杀圉人，〔踶，特计翻。圉人，掌养马者。〕公绰命杀马以祭之，或曰：「圉人自不备耳，此良马，可惜！」公绰曰：「材良性驽，何足惜也！」竟杀之。〔驽，音奴。〕

     河东将刘辅杀丰州剌史燕重旰，王锷诛之，及其党。〔燕，于贤翻。，古案翻。〕

     王叔文之党坐谪官者，凡十年不量移，〔永贞兀年，贬王叔文之党，事见二百三十六卷。量，音良。〕执政在怜其才欲渐进之者，悉召至京师；谏官争言其不可，上与武元衡亦恶之，〔恶，乌路翻。〕三月，乙〔【严：「乙」改「己」。】〕酉，皆以为远州剌史，官虽进而地益远。永州司马柳宗元为柳州剌史，朗州司马刘禹锡为播州剌史。〔永州，古零陵郡，隋置永州，以永水为名，京师南三千二百七十四里。柳州，汉潭中县地，隋置马平县，唐初置昆州，贞观改柳州，至京师水陆相乘五千四百七十里。朗州，古武陆郡，梁置武州，隋为朗州，京师东南二千一百五十九里。播州，即汉夜郎、且兰二国西南隅之地，汉置牂柯郡，唐置播州，京师南四千四百五十里。〕完元曰：「播非人所居，而梦得亲在堂，〔刘禹锡，字梦得。〕万无母子俱往理。」欲请于朝，愿以柳易播。会中丞裴度亦为禹锡言曰：〔为于伪翻。〕「禹锡诚有罪，然母老，与其子为死别，良可伤！」上曰：「为人子尤当自谨，勿贻亲忧，此则禹锡重可责也。」〔重，直用翻。〕度曰：「陛下方侍太后，恐禹锡在所直矜。」上良久，乃曰：「朕所，言以责为人子者耳；然不欲伤其亲心。」退，谓左右曰：「裴度爱我终。」切明日，禹锡改连州剌史。〔连州，汉桂阳阳山地，唐置连州，以郡南有黄连岭为名，京师南三千六百六十五里。考异曰：旧禹锡傅：「元和十年，自武陆召还，宰相复欲置之郎置。时禹锡作游玄都观咏，看花、君子诗，语涉讥剌，执政不悦，复出为播州剌史。」禹锡集载其诗曰：「玄都观里桃千树，尽是刘郎去复栽。」按当时叔文之党，一除远州剌史，不止禹锡一人，岂缘此诗！盖以此诗！盖以此得播州恶处耳。实录曰：「中丞裴度奏：『其母老，必与此子为死别，臣恐伤陛下孝理之风。』宪宗曰：『为子尤须慎，恐贻亲之忧。禹锡更合重于他人，卿岂可以此论之！』度无以对，良久，帝改容而言曰：『朕所，言是责人子之事，然终不欲伤其所亲之心。』明日，改授禹锡连州。」赵元拱唐谏诤集：「斐度日：『陛下方侍太后，以孝理天下，至如禹锡，诚合哀矜。』宪宗乃从之。明日，制授禹锡连州。即而语左右：『斐度终爱我切。』」赵璘因语录曰：「宪宗初征柳宗元、刘禹锡至京城，俄而柳为柳州剌史，刘为播州剌史。柳以刘须侍亲，播州最为恶处，请以柳州换。上不许。宰相对曰：『禹锡有老亲。』上曰：『但要与郡，岂系母在！』裴晋公进曰：『陛下方侍太后，不合发此言。』上有愧色。刘遂改为连州。」按柳宗元墓志，将拜疏而未上耳，非巳上而不许也。禹锡除播州时，斐度未为相。今从实录及谏诤集。〕

     宗元善为文，尝作梓人傅，〔傅，直恋翻。〕以为：「梓人不执斧斤刀锯之技，专以寻引、规矩、绳墨度群木之材，〔技，渠绮翻。引羊晋翻。度，徒洛翻。〕视栋宇之制，相高深、圆方、短长之宜，指麾众工，各趋其事，不胜任者退之。〔相，息亮翻。趋，七喻翻。胜，音升。〕大夏既成，〔夏，与厦同，胡雅翻。〔【章：甲十一行本正作「厦」；乙十一行本同；孔本同。】〕则独名其功，受禄三位。亦犹相天下者，立纲纪、整法度，择天下之士使称其职，〔称，尺证翻。〕居天下之人使安其业，能者进之，不能者退之，万国既理，而谈者独称伊、专、周、召，读日邵。〕其百执事之勤劳不得纪焉。或者不知体要，衒能矜名，〔衒，荧绢翻。〕亲小劳，侵众官，听听于府庭，〔听，鱼隐翻，弓鱼巾翻。〕而遗其大者远者，是不知相道者也。」

     又作种树郭橐譢傅曰：「橐譢之所种，无不生且茂者。或问之，对曰：『橐譢非能使木寿且孳也。〔孳，津之翻，生也。〕凡木之性，其根欲舒，其土欲故，既植之，勿动勿虑，去不复顾。其莳也若子，〔莳，音侍，更种也。〕其置也若弃，则其天全而性得矣。他植者则不然，根拳而土易，爱之太恩，忧之太勤，且视而暮抚，已去而复顾，甚者爪其肤以验其生枯，〔爪，侧绞翻。〕摇其本以观其疏密，而木之性日以离矣。唯日爱之，其实害之；虽曰忧之，其实雠之。故不我若也！为政亦然。吾居乡见长人者，〔长，知两翻。〕好烦其令，〔好，呼到翻。〕若甚怜焉而卒以视之。〔卒，予恤翻。〕旦暮吏来，聚民而令之，促其耕获，督其蚕织，吾小人辍饔飧以劳吏之不暇，饔，于容翻。飧，苏昆翻。饔飧，热食也。劳，力到翻。〕又何以蕃吾生而安吾性邪！〔蕃，音烦。〕凡病且怠，职此故也。』」杜预曰：职，主也。〕此其文之有理者也。〔梓人傅以谕相，种树傅以谕守今，故潀公取之，以其有资于治道也。〕

     庚子，李光颜奏破淮西兵于临颍。

     田弘正遣其子布将兵三千助严绶讨吴元济。

     甲辰，李光颜又奏破淮西兵于南顿。〔南顿，汉县，属汝南郡，唐属陈州。〕

     吴元济遣使求救于恒、郓；王承宗、李师道数上表请赦元济，上不从。〔恒，户登翻。郓，音运。数所角翻。〕是时发诸道兵讨元济而不及淄青，师道使大将将二千人趣寿春，趣，七喻翻。〕声言助官军讨元济，实欲为元济之援也。

     师道素养刺客奸人数十人，厚资给之，其人说师道曰：〔说，输芮翻。〕「用兵所急、莫先粮储。今河阴院积江、淮租赋，请潜往焚之。募东都恶少年数百，劫都市，焚宫阙，则朝廷未暇讨蔡，先自救腹心。此亦救蔡一奇也。」师道从之。自是所在盗贼窃发。辛亥暮，盗数十人攻河阴转运院，杀伤十余人，烧钱帛三十余万缗匹，谷三万余斛，于是人情恇惧。〔恇，去王翻，怯也。〕群臣多请罢兵，上不许。

     诸军讨淮西久未有功，五月，上遣中丞裴度诣行营宣慰，察用兵形势。度还，还，音旋，又如字。〕言淮西必可取之状，且曰：「观诸将，惟李光颜勇而知义，必能立功。」上悦。〔言有必克之势，故悦。〕

     考功郎中、知制诰韩愈上言，以为：「淮西三小州，〔三小州，申、光、蔡。〕残弊困刻之余，而当天下之全力，其破败可立而待。〔此以大小强弱之势言也。〕然所未可知者，在陛下断与不断耳。」〔断丁乱翻。此以大历、贞元以来积习言也。〕因条陈用兵利害，以为：「今诸道发兵各二三千人，势力单弱，羁旅异乡，与贼不相谙委，望风慑惧。〔谙，乌含翻。，之涉翻。〕将帅以其各兵，待之既薄，使之又苦；或分割队伍，兵将相失，心孤意怯，难以有功。〔将，即亮翻；下同。〕又其本军各须资遣，道路辽远，劳费倍多。闻陈、许、安、唐、汝、寿等州与贼连接处，村落百性悉有兵器，习于战鬬，识贼深浅，比来未有处分，〔比，毗至翻，近也。处，昌吕翻。分，扶问翻。〕犹愿自备衣粮，保护乡里。若令召募，立可成军。贼平之后，易使归农。〔易，以豉翻。〕乞悉罢诸道军，募土人以代之。」又言：「蔡州士卒皆国家百姓，若势力穷不能为恶者，不须过有杀戮。」

     丙申，李光颜奏败淮西兵于时曲。时曲，在陈州殷水县西南。败，补迈翻。〕淮西兵晨压其垒而陈，〔陈，读曰阵，下同。〕光颜不得出，乃自毁其栅之左右，出骑以击之。光颜自将数骑冲其陈，出入数四，贼皆识之，矢集其身如猬毛；其子揽辔止之，〔揽，以手炍取也。〕光频举刃咤去。于是人争致死，淮西兵大溃，杀数千人。上以裴度为知人。

     上自李吉甫薨，悉以用兵事委武元衡。李师道所养客说李师道曰：「天子所以锐意诛蔡者，元衡赞之也，请密往剌之。〔说，输苪翻；下同。剌，七亦翻。〕元衡死，则他相不敢主其谋，争劝天子罢兵矣。」师道以为然，即资给遣之。

     王承宗遣牙将尹少卿奏事，为吴元济游说。〔为吴，于为翻。〕少卿至中书，辞指不逊，元衡咤出之；承宗又上书诋毁元衡。

     六月，癸卯，天未明，元衡入朝，出所居靖安坊东门；有贼自暗中突出射之，从者皆散走，〔射，而亦翻。从，才用翻。〕贼执元衡马行十余步而杀之，取其颅骨而去。颅，龙都翻，首骨也。〕又入通化坊击裴度，伤其首，坠沟中，度毡帽厚，得不死；傔人王义自后抱贼大呼，贼断义臂而去。〔傔，苦念翻。傔，从也。呼，火故翻。断，音短。〕京城大骇，于是诏宰相出入，加金吾骑士张弦露刃以卫之，所过坊门呵索甚严。〔呵，也。索，搜也。索山客翻；下大索同。〕朝士未晓不敢出门。上或御殿久之，班犹未齐。

     贼遗纸于金吾及府、县，〔遗，弃也。左、右金吾掌逻捕奸非。府，县，京兆府及两赤县。曰：「耳急捕我，我先杀汝。」故捕贼者不敢甚急。兵部侍郎许孟容见上言：「自古未有宰相棋户路隅而盗不获者，此朝廷之辱也！」因涕泣。又诣中书挥涕言：「请奏起裴中丞为相，大索贼党，穷其奸源。」戊申，诏中外所在搜捕，获贼者赏钱万缗，官五品；敢庇匿者，举族诛之。于是京城大索，公卿家有复壁、重橑者皆索之。〔复壁，夹壁也。重橑，大屋覆小屋，上下施椽，其间皆可容物。橑，鲁皓翻，椽也，史照怜萧切。〕

     成德军进奏院有恒州卒张晏等数人，行止无状，〔无状者，无善状也。恒，户登翻。众多疑之。庚戌，神策将军王士则等告王承宗遣晏等杀元衡。吏捕得宴等八人，命京兆尹裴武、监察御史陈中师鞫之。癸亥，诏以王承宗前后三表出示百僚，议其罪。

     裴度病疮，卧二，旨诏以卫兵宿其第，中使问讯不绝。或请罢度官以安恒郓之心，上怒曰：「若罢度官，是奸谋得成，朝廷无复纲纪。吾用度一人，足破二贼。」〔史言宪宗明断，故能成功。〕甲子，上召度入对。乙丑，以度为中书侍郎、同平章事。度上言：「淮西，腹心之疾，不得不除；具朝廷业已讨之，两河蕃镇跋扈者，将视此为高下，不可中止。」上以为然，悉以用兵事委度，讨贼甚急。初，德宗多猜忌，朝士有相过从者，〔过，古禾翻。〕金吾皆伺察以闻，〔伺，相吏翻。〕宰相不敢私第见客。度奏：「今寇盗未平，宰相宜招延四方才与参谋议，」始请于私第见客，许之。

     陈中师按张晏等，具服杀武元衡；张弘靖疑其不实，屡言于上，上不听。戊辰，斩晏等五人，杀其党十四人，李师道客竟潜匿亡去。〔考异曰：旧张弘靖傅曰：「初，盗杀元衡，京师索贼未得。时王承宗邸中有镇卒张晏辈数人，行止无状，人多意之。诏录付御史台御史陈中师按之，皆附致其罪，如京中所说。弘靖疑其不直，骤于上前言之；宪宗不听。及田弘正入郓，按簿书，亦有杀元衡者，但事暧昧，互有所说，卒未得其实。」按旧吕元膺傅：「获李师道将訾嘉珍、门察，皆称害武元衡者。」然则元衡之死，必师道所为也。但以元衡咤尹少卿，及承宗上表诋元衡，故时人皆指承宗耳。今从薛图存河南记。

     秋，七月，庚午朔，灵武节度使李光进薨。光进与弟光颜友善，光颜先，娶其母委以家事母卒，光进后娶，光颜使其妻奉管钥，籍财物，归于其姒。〔毛晃曰：杜预云：兄弟之妻相谓曰姒。盖妯娌相呼，以身年长少为名，年长曰姒，少曰娣，不以夫之长幼也。今俗呼兄之妻曰姒，弟之妻曰娣。姒，音详里翻。〕光进反之曰：「新妇逮事先姑，先姑命主家事，不可易也。」因相持而泣。

     甲戊，诏数王承宗罪恶，数，所具翻。绝其朝贡，曰；「其翻然改过，束身自归。攻讨之期，更俟后命。」

     八月，己亥朔，日有食之。

     师道置留后院于东都，本道人杂沓往来，吏不敢结。本道人，〔谓兖、郓、淄、青人也。〕时淮西兵犯东畿，防御兵悉屯伊阙；师道潜内兵于院中，至数十百人，谋焚宫阙，纵兵杀掠，己烹牛飨士，明日，将发。其小卒诣留守吕元膺亟追伊阙兵围之；贼突出，防御兵踵其后，敢迫，吕元膺以东都防御使为留守，其所统兵日防御兵。〔贼出长夏门，望山而遁。〔唐六典：东都城南面三门，中日定鼎，左日长夏，右日厚载。东面三门，中日建春，南日永通，北日上东。北面二门，东日安喜，西日徽安。西连禁苑，苑西四门，南迎秋，次游义，次笼烟，北灵溪。考异曰：河南记曰：「贼帅訾嘉珍困于东都留后院潜召募一百余人，兼造置兵使，部署已定。会门子健儿有小过，被笞责之，遂使兄弟一人告河南府。当时饬两县驱丁壮，悉持弓矢刀棒，围兴道坊院数重。贼党迫蹙，递相蹂，四面矢下如雨，俄然殄灭，因纵火焚其院宇，悉为煨烬。」令从实录。〕是时都城震骇，留守兵寡弱；元膺坐皇城门，〔唐六典：东都皇城在都城西北隅，南面三门，中日端门，左日左掖门，右日右掖门。东面一门，日宾耀。西面二门，南日丽景，元膺盖坐于左掖门下。〕指使部分，〔分扶问翻。〕意气自若，都人赖以安。

     东都西南接邓、虢，〔九域志：河南府，西南抵虢州界三百二十五里。稍南，抵邓州界六百里。皆高山深林，民不耕种，专以射猎为生，人皆趫勇，趫，丘妖翻，捷也。〕谓之出棚。元膺设重购以捕贼数日，有山棚鬻鹿，贼遇而夺之，出棚走召其侪类，〔侪，士皆翻。〕且引官军共围之谷中，尽获之。按验，得其魁，及中岳寺僧圆净；故尝为史思明将，勇悍过人，为师道谋，多买田于伊阙、陆浑之间，以舍山棚而衣食之。〔为师，于伪翻。舍，始夜翻。〕有訾嘉珍、门察者，〔訾，即移翻，姓也。门，亦姓也。〕潜部分以属圆净，圆净以师道钱千万，阳为治佛光寺，〔分，扶问翻。治，直之翻；下同。结党定谋，约令嘉珍等窃发城中，圆净与火于山中，集二县山棚入城助之。〔二县，陆浑、伊阙也。〕圆净时年八十余，捕者既得之，奋锤击其胫，不能折。〔锤，直造翻。胫，户定翻，脚胫。释名曰：胫，茎也，直而长，似物茎。折而设翻。〕圆净骂曰：「鼠子，折人胫且不能，敢称健儿！「乃自置其胫，教使折之。临刑，叹曰：「误我事，不得使洛城流血！」党与死者凡数千人。留守、防御将二人〔留守兵之将及防御兵之将也。〕及驿卒八人皆受其职名，〔职名，李师道私所署衙前管军职名，给帖者也。〕为之耳目。

     元膺鞫訾嘉珍、门察，始佑杀武元衡者乃师道也，元膺密以闻；以槛车送二人诣京师。上业已讨王承宗，不复穷治。〔复，扶又翻。〕元膺上言：「近日藩镇跋扈不臣，有可容贷者。至于师道谋屠都城，烧宫阙，悖逆尤甚，不可不诛。」〔悖，蒲内翻，又蒲没翻。〕上以为然；而方讨吴元济，绝王承宗，故未暇治师道也。〔史说得宪宗心事出。〕

     乙丑，李光颜败于时曲。

     初，上以严绶在河东，所遣裨将多立功，〔谓李光颜等也。〕故使镇襄阳，〔襄阳，山南东道节度治所。〕且督诸军讨吴元济。绶无他材能，到军之日，赉士卒，累年之积，一朝而尽；又厚赂宦官以结声援，拥八州之众万余人屯境上，〔八州，襄、邓、唐、随、均、房、郢、复。〕闭壁经年，无尺寸功。裴度屡言其军无政。

     九月，癸酉，以韩弘为淮西诸军都统。弘乐于自擅，〔乐，音洛。〕欲倚贼自重，不愿淮西速平。〔考异曰：旧传曰：「弘镇汴州，当两河贼之冲要，朝廷虑其异志，欲以兵柄授之，而令李光颜、乌重胤实当旗鼓，乃授弘淮西诸军行营都统。弘虽取统帅，常不欲诸军立功，阴为逗挠之计，每闻献捷，辄数日不怡，其危国邀功如是。」按弘承宣武积乱之后，镇定一方，居强寇之间，威望甚着。若有异志，与诸镇连衡跋扈，如反掌耳。然观其始末，未尝失臣节。朝廷若疑其有异志而更用为都统，则光颜、重胤更受其节制，非所以防之也。且数日不怡，有何状可寻，恐毁之过其实耳。今从其可信着。〕李光频在诸将中战最力，弘欲结其欢心，举大梁城索得一美妇人，〔宣武节度治大粱。索，山客翻。〕教之歌舞丝竹，饰以珠玉金翠，直数百万钱，遣使遗之。〔遗，唯季翻。〕使者先玫书光颜，大〔【章：甲十一行本「大」上有「乃」字；乙十一行本同；张校同。】〕飨将士；使者进妓，容色绝世，一座尽惊。光颜谓使者曰：「相公愍光颜羁旅，赐以美妓，荷德诚深。〔妓，渠绮翻。荷，下可翻。〕然战士数万，皆弃家远来，冒犯白刃，光颜何忍独以声色自娱悦乎！」因流涕，座者皆泣；〔「座」，恐当作「坐」为文从字顺。〕即于席上厚以缯帛赠使者，并妓返之，曰：「为光颜多谢相公，〔缯，慈陵翻。为，于伪翻。〕光颜以身许国，誓不与逆贼同戴日月，死无贰矣！」

     冬，十月，庚子，始分山南东道为两节度，以户部侍郎李逊为襄、复、郢、均、房节度使；以右羽林大将军高霞寓为唐、随、邓节度使。朝议以康与蔡接，故使霞寓专事攻战，而逊调五州之赋以饷之。〔调，徒吊翻。〕

     辛丑，刑部侍郎权德舆奏：「自开元二十五年修格式律令事类后，〔唐六典叙文法之名，格二十四篇，式三十三篇，律十二篇，令二十七篇。会要曰：开元二十五删缉成律十二卷，律疏三十卷，式二十卷，开元新格十卷。又撰格式律令事类四十卷，以类相从便于省览。〕至今长行敕，近删定为三十卷，请施行。」从之。〔会要：开元十九年，裴光庭等奏令有司删撰格后长行敕六卷，今又删定二十五年以后长行敕为三十卷。〕

     上虽绝王承宗朝页贡，未有诏讨之。魏博节度使田弘正屯兵于其境，承宗屡败之；〔败，补迈翻；下同。〕弘正忿，表请击之，上不许。表十上，〔上，时掌翻。〕及听至贝州。丙午，夕正军于贝州。

     庚戌，东都奏盗焚柏崖仓。

     十一月，寿州刺史李文通奏败淮西兵。

     壬申，韩弘请命众军合攻淮西；从之。

     李光颜、乌重胤败淮西兵于小溵水，拔其城。

     乙亥，以严绶为太子少保。〔以讨淮西无功也。〕

     盗焚襄州佛寺军储。尽徙京城积草于四郊以备火。

     丁丑，李文通败淮西兵于固始。〔固始，前汉汝南邵之郡之寖县，春秋之寖丘，后汉更名固始，唐属光州。九域志：在州东北一百四十五里。

     戊寅，盗焚献陵寝宫、永巷。

     诏发振武兵二千，会义武军以讨王承宗。

     己丑，吐蕃款陇州塞，请互市，许之。

     初，吴少阳闻信州人吴武名，邀以为宾友，武陆不答。及元济反，武陆以书谕之曰：「足下勿谓部曲不我欺，人情与足下一也。足下反天子，人亦欲反足下。易地而论，则其情可知矣。」

     丁酉，武宁节度使李愿奏败李师道之众。时师道数遣兵攻徐州，〔数，所角翻。〕败萧、沛数县，〔败，补迈翻。萧、沛皆汉县，唐属徐州。九域志：萧在州西五十里。沛在州西北一百四十里。愿悉以步骑委都押牙温人王智兴，击破之。十二月，甲辰，智兴又破师道之众，斩首二千余级，逐北至平阴而还。〔平阴，古肥子国，汉肥城县之地。隋开皇十四年置榆山县，大业初改曰平阴，取界内平阴古城为名，时属郓州。九域志：在州东北一百二十里。还，从宣翻，又如字。〕愿，晟之子也。

     东都防御使吕元膺请募山棚以卫宫城，从之。

     乙丑，河东节度使王锷薨。

     王承宗纵兵四掠，幽、沧、定三镇皆苦之，争上表请讨承宗。上欲许之，中书侍郎、同平章事张弘靖以为「两役并兴，〔两役，谓既讨淮西，弓讨恒冀也。〕恐国力所不支，请并力平淮西，乃征恒冀。」〔恒，户登翻。〕上不为之止，〔为，于伪翻。〕弘靖及求罢。

     十一年〔（丙申、八一六）〕

     春，正月，己巳，以弘靖同平章事，充河东节度使。〔【据章钰资治通鉴校宋记补。】〕

     幽州节度使刘总奏败成德兵，拔武强，斩首千余级。〔败，补迈翻。〕

     庚辰，翰林学士、中书舍人钱徽，驾部郎中、知制诰萧俛，各解职，守本官。时群臣请罢兵者众，上患之，故黜徽、俛以警其余。徽，吴人也。

     癸未，制削王承宗官爵，命河东、幽州、义武、棋海、魏专、昭义六道进讨。韦贯之屡请先取吴元济、后讨承宗，曰：「陛下不见建中之事呼﹖始于讨魏及齐，而蔡、燕、赵皆应，卒致朱沘之乱，〔事见二百二十六卷，止二百二十八卷。卒，子恤翻。〕由德宗不能忍数年之愤邑，欲太平之功速成故也。」上不听。〔佳兵者不祥之器。张弘靖、韦贯之之言盖未可厚非。〕

     甲申，盗断建陵门戟四十七枝。

     二月，西川奏吐蕃赞普卒，新赞普可黎可足立。

     乙巳，以中书舍人李逢吉为门下侍郎、同平章事。逢吉，玄道之曾孙也。〔李玄道事太宗，为文学馆学士。〕

     乙卯，昭义节度使郗士美奏破成德兵，〔郗，丑之翻。〕斩首千余级。

     南诏劝龙晟淫虐不道，上下怨疾，弄栋节度王嵯巅弒之，立其弟劝利。劝利德嵯巅，赐姓蒙氏，谓之「大容。容，蛮言兄也。〔南诏置弄栋节度于唐姚州之地。程大昌曰：南诏有六节度，曰弄栋、永昌、银生、剑川、拓东、丽水。南诏王姓蒙氏。嵯，昨何翻。巅，音颠。〕

     己未，刘总破成德兵，斩首千馀级。

     荆南节度使袁滋父祖墓在朗山，〔袁兹，陈袁宪之后。陈亡，宪入中国，后居蔡州朗山县。未白曰：朗山，汉安昌县，汉末改朗山，以界内朗山为名。刘昫曰：朗山，汉安昌县，隋改朗山。杜佑曰：朗山，汉朗陵县，宋避圣祖讳，改朗山为确山。〕请入朝，欲劝上罢兵。行至邓州，闻萧俛、钱徽贬官；及见上，更以必克劝之，〔更，工衡翻。〕仅得还镇。

     三月，庚午太后崩。〔太后王氏，上之母也。辛未，敕以国哀，诸司公事权取中书门下处分，〔只令宰相参决百司公事。处，昌吕翻。分，扶问翻。〕不置摄家宰。〔唐中世以来，天子崩，置摄家宰，仿古者百官总己以听子家宰之制，然非能尽行古道也。〕

     寿州团练使李文通奏败淮西兵于固始，拔镞山。〔镞，五高翻，又五到翻。〕己卯，唐邓节度使高霞寓奏败淮西兵于朗山，斩首千余级，焚二栅。

     幽州节度使刘总围乐寿。

     夏，四月，庚子，李光颜、乌重胤奏败淮西兵于陆云栅，〔陆云栅，在冢水西西南，郾城东北，蔡人立栅于此，以陆云为名。〕斩首三千级。

     辛亥，司农卿皇甫镈以兼中丞权判度支。镈始以聚敛得幸。〔镈，补各翻。敛，力赡翻。〕

     乙卯，刘总奏破成德兵于深州，斩首二千五百级。乙丑，义武节度使浑镐奏破成德兵于九门，杀千余人。镐，瑊之子也。〔浑瑊事肃、代、德有有功。〕

     宥州军乱，逐剌史骆怡；夏州节度使田进讨平之。

     五月，壬申，李光颜、乌重胤奏败淮西兵于陵云栅，斩首二千余级。

     六月，甲辰，高霞寓大败于铁城，仅以身免。〔据旧书：霞寓自萧陂进至文城栅，遇伏而败。意铁城即文城栅，以其坚不可破，故谓之铁城耳。未白曰铁城，在新兴栅东北。新兴栅，在吴房县西南，文城东北。〕时诸将讨淮西者，胜则虚张杀获，败则匿之；至是，大败不可掩，始上闻，〔上，时掌翻。〕中外骇愕。宰相入见，〔见，贤遍翻。〕将劝上罢兵，上曰：「胜负兵家之常，今但当论用兵方略，察将帅之不胜任者易之，〔不胜，音升。〕兵食不足者助之耳。岂得以一将失，利，遽议罢兵邪！」于是独用裴度之言，他人言罢兵者亦稍息矣。己酉，霞寓退保唐州。

     上责高霞寓之败，霞寓称李逊应接不至。〔李逊主饷，霞寓军因得以罪归之。〕秋，七月，〔【章：甲十一行本「月」下有「丁丑」二字；乙十一行本同；孔本同；张校同。】〕贬霞寓为归州剌史，〔归州，故之秭归，吴立建平郡，唐置归州，京师南二千二百六十八里。〕逊亦左迁恩王傅。〔恩王连，代宗之子。〕以河南尹郑权为山南东道节度使。以荆南节度使袁滋为彰义节度、申．光．蔡唐．随．邓观察使，以唐州为理所。

     壬午，宣武军奏破郾城之众二万，杀二千余人，捕虏千余人。

     田弘正奏破成德兵于南宫，杀二千馀人。

     中书侍郎、同平章事韦贯之，性高简，好甄别流品，〔好，呼到翻。甄，稽延翻，察也。别，彼列翻。〕又数请罢用兵；〔数，所角翻。〕左补阙张宿毁之于上，云其朋党，八月，壬寅，贯之罢为吏部侍郎。

     诸军讨王承宗者互相观望，独昭义节度使郗士美引精兵压其境；己未，士美奏大破承宗之众于柏乡，杀千余人，降者亦如之，为三里以环柏乡。〔柏乡，汉县，属巨鹿郡，故城在今县西南十七里，今治在彭水之阳，隋所置也，属赵州。未白曰：赵州柏乡县，春秋时晋鄗邑地。汉置鄗县，光武改曰高邑；北齐天保六年移高邑县于汉房子县东界，今高邑县是也。隋开皇十六年，于汉县故城南十八里置柏乡县，遥取汉柏乡之名。宋省柏乡为镇，属高邑。环，音宦。〕

     庚申，葬庄宪皇后于丰陵。

     九月，乙亥，右拾遗独孤朗坐请罢兵，贬兴元府仓曹。朗，及之子也。〔独孤及事代宗，为六长于论议。

     饶州大水，漂失四千七百户。

     丙子，以韦贯之为沛南观察使，犹坐前事也。〔前事，谓请罢用兵也。〕辛巳，以吏部侍郎韦顗、考功员外郎韦处厚等皆为远州刺史，张宿谗之，以为贯之之党也。顗，见素之孤；〔韦见素，天宝末为相。〕处厚，敻之九世孤也。〔韦敻，后周韦孝宽之兄。敻，翾正翻。

     乙酉，李光颜、乌重胤奏拔吴元济陵云栅。丁亥，光颜又奏拔石、越二栅；寿州奏败殷城之众，拔六栅。〔殷城，汉期思县，属汝南郡，宋置苞信县，隋改曰殷城，唐属光州。按九域志，固始县有殷城镇。

     冬，十一月，壬戌朔，容管奏黄洞蛮为寇。又丑，邕管奏击黄洞蛮，郄之，复宾、蛮等州。〔「宾蛮」当作「宾峦」。武德四年，以故秦桂林郡地置淳州，永贞元年更名峦州。

     李师道闻拔陵云栅而惧，诈请输款；上以力未能讨，加师道检校司空。

     王锷家二奴告锷子稷改父遗表，匿所献家财，〔去年王锷薨。〕上命鞫于内仗，〔新书仪卫志：凡朝会之杖，三卫蕃上，分为五仗，号衙内五卫：一日供奉杖，以左右卫为之；二日亲仗，以亲卫为之；三日勋仗，以勋卫为之；四曰翊仗，以翊卫为之；五曰散手仗，以亲、勋翊卫为之。皆带刀捉仗，列坐东西廊下。每月以四十六人立内郎阎外，号曰内仗，以左、右金吾将军、当上中郎将一人押之。〕遣中使诣东都检括锷家财。裴度谏曰：「王锷既没，其所献之财已为不少。今又因奴告检括其家，臣恐诸将帅闻之，各以身后为忧。」上遽止使者。己巳，以二奴付京兆，杖杀之。

     庚子，以给事中柳公绰为京兆尹。公绰初赴府，〔赴京兆府，初治事也。〕有神策小将跃马棋冲前导，公绰驻马，杖杀之。明日，入对延英，上色甚怒，诘其专杀之状，对曰：「陛下不以臣无似，〔无似，犹言不肖也。〕使待罪京兆。京兆为辇毂师表，今视事之初，而小将敢尔唐突，此乃轻陛下诏命，非独慢臣也。臣知杖无礼之人，不知其为神策军将也。」上曰：「何不奏﹖」对曰：「臣职当杖之，不当奏。」上曰：「谁当奏者﹖」对曰：「本军当奏；若死于街衢，金吾街使当奏；〔金吾左右街使各一人，掌分察六街徼巡。凡城内坊角有武候铺，卫士、骑分守，大城门百人，大铺三十人，小城门二十人，小铺五人。日暮，鼓八百声而门闭。乙夜，街使以骑卒巡行叫呼，武官暗探。五更二点，鼓自内发，诸街鼓承振，坊市门皆启，鼓三千檛而止。〕在坊内，左右巡使当奏。」〔程大昌雍录曰：长安四郭之内，纵横皆十坊，大率当为百坊，亦有一面不蕾十坊者，故六典曰一百一十坊也。坊皆有垣、有门，随昼夜鼓声以行启闭。巡使掌左右街百坊之内谨启闭徼巡者也。宋白曰：广德二年九月，命御史中丞兼户部侍郎王延昌充左巡使，御史中丞源休充右巡使。辛亥，源休充都左、右巡使。元和八年薛存诚奏：得两巡御史状，以承平旧例，两街本属台司，其所由，每月衙集，动静申报。如所报差缪，举勘悉在台中。又按唐监察御史十员，里行五员，掌内外纠察，分为左右巡，纠察违失，以承天朱雀街为界，每月一代，将晦，即巡刑部、大理、东西徒坊、金吾及县狱。〕上无以罪之，退，谓左右曰：「汝曹须作意此人，〔言须为此人作意，务自谨敕。〕朕亦畏之。」〔考异曰：柳氏叙训曰：「公穆宗朝为大京兆，有禁军校冒驺卒唱，驻马毙之。明日，延英对上云云。朝退，上顾左右曰：『尔辈大须作意，如此神采，我亦怕他。』」因话录曰：「宪宗正色诘公专杀之状，公曰：『京兆尹在取则之地，臣初受陛下奖擢，军中偏裨，跃马冲过，此乃轻陛下法，不独试臣。臣杖无礼之人，不打神策军将。』」按公绰，宪宗、穆宗朝俱尝为京兆尹。此事恐非穆宗所能为，叙训之误也。今从因话录。

     讨淮西诸军近九万，〔近，其靳翻。〕上怒诸将久无功，辛巳，命知枢密梁守谦宣慰，因留监其军，授以空名告身五百通及金帛，以劝死事。庚寅，先加李光频等检校官，而诏书切责，示以无功必罚。

     辛卯，李文通奏败淮西兵于固始，斩首千馀级。

     十二月，壬寅，程执恭奏败成德兵于长河，〔长河，汉信都广川县地。隋于广川县东八十里置长河县，元和四年移就白桥，于永济河西岸置县；十年又置于河东小胡城，属德州。〕斩首千余级。

     义武节度使浑镐与王承宗戢屡胜，遂引全师压其境，距州三十里而军。〔恒，户登翻。〕承宗惧，潜遣兵入镐境，焚掠城邑，人心始内顾而摇。会中使督其战，镐引兵进薄恒州，〔薄，伯各翻。〕与承宗战大败，奔还家州。〔大域志：恒州至定州一百三十五里。〕丙午，诏以易州剌史陈楚为义武节度使，军中闻之，掠镐及家人衣，至于惭露。〔惭，郎果翻。〕陈楚驰入定州，〔易州，南至定州百四十里。〕镇遏乱者，敛军中衣以归镐，〔敛军中所掠镐家之衣也。〕以兵卫送还朝。〔朝，直遥翻。〕楚，定州人，张荿昭之甥也。〔史言河朔之人习于叛乱，知奉其帅之亲党而已。

     丁未，以翰林学士王涯为中书侍郎、同平章事。

     袁滋至唐州，去斥候，〔去，羌吕翻。〕止其兵不使犯吴元济境，〔袁滋所谓「开门揖盗」者也。〕元济围其新兴栅，〔新兴栅，当在唐州东北界，新立之以备蔡人。〕滋卑辞以请之，元济由是不复以滋为意。〔复，夫又翻。〕朝廷知之，甲寅，以太子詹事李愬为唐、随、邓节度使。愬，听之兄也。〔愬、听皆李晟之子。〕

     初置淮、颖水运使。杨子院米自淮阴泝淮入颖，至项城入冢，〔据旧史，时运米拆淮至寿州四十里，入颍口，又拆流至颍州沈丘界，五百里至于项城，又泝流五百里入冢河，又三百里输于郾城，得米五十万石，茭五百万束，省汴运之费七万六千缗。项城，汉项县，属汝南郡，唐属陈州。九域志：在州东南七十里。据水经注，冢水，汝水之别流。颍水至古南顿县，与冢水合。唐之冢水县，汉汝阳县地也。〕输于郾城，以馈讨淮西诸军，省汴运之费七万余缗。〔郾，音偃。〕

     己未，容管奏黄洞蛮屠岩州。〔容管统容、辨、白、牢、钦、岩、禺、汤、瀼、古等州。〕

