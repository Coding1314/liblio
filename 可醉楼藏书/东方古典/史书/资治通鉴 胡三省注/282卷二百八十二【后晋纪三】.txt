卷第二百八十二【后晋纪三】起屠维大渊献（己亥），尽重光赤奋若（辛丑），丑凡三年。

     高祖圣章武明德孝皇帝中

     天諨四年〔（己亥、九三九）〕

     春，正月，辛亥，以澶州防御使太原张从恩为枢密副使。〔澶，时连翻〕。

     朔方节度使张希崇卒，羌胡寇钞，无复畏惮。〔钞，楚交翻。复，扶又翻〕。甲寅，以义成节度使冯晖为朔方节度使。党项酋长拓跋彦超最为强大，〔酋，慈秋翻。长，知两翻〕。晖至，彦超入贺，〔自其部落入灵州城以贺〕。晖厚遇之，因为于城中治第，〔为，于伪翻；下主为同。治，直之翻〕。丰其服玩，留之不遣，封内遂安。〔质彦超于城中，则党项诸部不敢钞暴于外，故安〕。

     唐群臣江王知证等累表请唐主复姓李，立唐宗庙，乙丑，唐主许之。群臣又请上尊号，〔上，时掌翻〕。唐主曰：「尊号虚美，且非古。」遂不受。其后子孙皆踵其法，不受尊号，又不以外戚辅政，宦者不得预事，皆他国所不及也。

     二月，乙亥，改太祖庙号曰义祖。〔唐主初受禅，尊徐温为太祖；今复姓李，以温为义父，故改庙号为义祖〕。己卯，唐主为李氏考妣发哀，与皇后斩衰居庐，如初丧礼，朝夕临凡五十四日。〔衰，仓回翻。临，力鸩翻。初丧之礼，自宕无五十四日之制，唐主亦是依傍汉、晋以日易月之制，居父丧、母丧各二十七日，故为五十四日〕。江王知证、饶王知谔请亦服斩衰；不许。〔知证、知谔皆徐温子〕。李建勋之妻广德长公主假衰绖入哭尽礼，〔【章：十二行本「礼」作「哀」；乙十一行本同；孔本同；张校同。】〕如父母之丧。〔李建勋妻，徐温女也；势利所在，非血气之亲而亲。长，知两翻〕。

     辛巳，诏国事委齐王璟详决，惟军旅以闻。庚寅，唐主更名异〔更，工衡翻。异，皮变翻〕。

     诏百官议二祚合享礼。〔二祚，徐、李二姓之先也〕。辛卯，未齐丘等议以义祖居七室之东。唐主命居高祖于西室，太宗次之，义祖又次之，皆为不祧之主。群臣言：「义祖诸侯，不宜与高祖、太宗同享，请于太庙正殿后别建庙祀之。」帝曰：〔通鉴既帝晋，此帝与晋帝浑殽，此亦因江南旧史，失于更定〕。「吾自幼托身义祖，〔事见二百六十卷唐昭宗之干宁二年。向非义祖有功于吴，朕安能启此中兴之业﹖」群臣乃不敢言。

     唐主欲祖吴王恪，或曰：「恪诛死，〔吴王恪死于唐高宗朝，为房遗爱所诬引，非其罪也〕。不若祖郑王元懿。」唐主命有司考二王曲裔，以吴王孙祎有功，祎子岘为宰相，〔玄宗朝信安王祎有边功，岘相肃宗。岘，户典翻〕。遂祖吴王，云自岘五世至荣。其名率皆有司所撰。〔考异曰：周世宗实录及薛史称擶唐玄宗第六子永王璘曲裔，江南录云宪宗第八子建王恪之玄孙。李昊蜀后主实录云：「唐嗣薛王佑柔为岭南节度使，卒于官，其子知诰流落江淮，遂为徐温养子。」吴越备史云：「擶本潘氏，湖州安吉人，父为安吉砦将。吴将李神福攻衣锦军，过湖州，虏擶归，为仆隶。徐温尝过神福，爱其谨厚，求为养子。以谶云『东海鲤鱼飞上天』，擶始事神福，后归温，故冒李氏以应谶。」刘恕以为擶复姓附会祖宗，固非李氏，而吴越与唐人仇敌，亦非实录。擶少孤遭乱，莫知其祖系；擶曾祖超，祖志，乃与义祖之曾祖、祖同名，知其皆附会也〕。唐主又以历十九帝、三百年，疑十世太少。有司曰：「三十年为世，陛下生于文德，已五十年矣。」〔文德，唐僖宗未年之号。言唐主之生至是年为五十年〕。遂从之。

     卢损至福州，〔卢损去年十一月奉册使闽，今乃至福州〕。闽主称疾不见，命弟继恭主之。遣其礼部员外郎郑元弼奉继花表随损入贡。闽主不礼于损，有士人林省邹私谓损曰：「吾主不事其君，不爱其亲，不恤其民，不敬其神，不睦其邻，不礼其，宾，〔宾谓卢损也〕。其能久乎！余将僧服而北逃，会相见于上国耳。」〔时假号偏隅者以中原为上国。余观之，林省邹亦非善士，有樊若水之志而一遂其志耳〕。

     三月，庚戌，唐主追尊吴王恪为定宗孝静皇帝，自曾祖以下皆追尊庙号及谥。

     己未，诏归德节度使刘知远、忠武节度使杜重威并加同平章事。知远自以有佐命功，重威起于外戚，无大功，耻与之同制，〔制，麻制也。黄忠有功，关羽犹耻与之同列；杜重威何如人，刘知远其肯与之同制乎！英雄倔强之气，大抵然也〕。制下数日，杜门四表辞不受。帝怒，谓赵茔曰：「重威朕之妹夫，知远虽有功，何得坚制命！可落军权，〔刘知远时总宿卫诸军〕。令归私第。」茔拜请曰：「陛下昔在晋阳，兵不过五千，为唐兵十余万所攻，〔事见上卷上年〕。危于朝露，非知远心如铁石，岂能成大业！柰何以小过弃之！窃恐此语外闻，〔闻，音问〕。非所以彰人君之大度也。」帝意乃解，命端明殿学士和凝诣知凝诣知远第谕旨，知远惶恐，起受命。〔君之大度也。」帝意乃解，命端明殿学士和凝诣知远第谕旨，佑远惶恐，起受命。〔君降心以抚其臣，则臣亦自悔。驯服勋旧强悍之气，不容不尔〕。

     灵州戍将王彦忠据怀远城叛，〔怀远县属灵州。赵珣聚米图经曰：唐怀远镇在灵州北约一百余里。宋时西夏强盛，即其地置兴州，其四九十余里即贺兰山〕。上遗供奉官齐延祚往招谕之；彦忠降，延祚杀之。〔降，户江翻〕。上怒曰：「朕践阼以来，未尝失信于人，彦忠己输使出迎，延祚何得擅杀之！」除延祚名，重杖配流。议者犹以为延祚不应免死。〔以其杀降失信，继此将无以怀远人也〕。

     辛酉，册回鹘可汗仁美为奉化可汗。〔时回鹘比年遣使朝贡，故册命之。按五代会要：回鹘自唐会昌间为黠戛斯所破，西奔居于甘州，梁干化元年遣使入贡。至唐同光二年四月，其本国权知可汗仁美遣仗入贡，命郑、何延嗣时节册仁美为英义可汗。其年十一月，仁美卒，其弟狄银嗣立，遣都督安千等来朝贡。狄银卒，阿咄欲立，亦遣使来贡。天成三年，其权知可汗仁裕遣使入贡。其年三月，命使册仁裕为顺化可汗。晋天福三年，遗使朝贡；四年三月，又遣使来朝，兼贡方物。其月，命卫尉卿邢德昭持节訧册为奉化可汗。若据会要，则「仁美」当作「仁裕」〕。

     夏，四月，唐江王徐知证等请亦姓李；〔欲改其本姓国姓以自亲〕。不许。

     辛巳，唐主祀南郊；癸未，大赦。

     梁太祖以来，军国大政，天子多与崇政、枢密使议，〔梁与崇政使议，唐与枢密使议。崇政使即枢密使之职也〕。宰相受成命，行制敕，讲典故，治文事而已。〔治，直之翻〕。帝惩唐明宗之世安重诲专横，〔专横事见唐明宗纪。横，户孟翻〕。故即位之初，但命桑维翰兼枢密使。及刘处让为枢密使，奏对多不称旨，〔刘处让攘桑维翰枢密使见上卷上年。称，尺证翻〕。会处让遭母丧，甲申，废枢密院，以印付中书，院事皆委宰相分判。以副使张从恩为宣徽使，直学士。仓部郎中司徒诩、工部郎中颜衎并罢守本官。〔郑樵氏族略曰：帝王世纪，舜为尧司徒，支孙氏焉。直学士，枢密直学士也。二人本官，仓部、工部也。衎，苦旱翻〕。然勋臣近习不知大体，习于故事，每欲复之。〔史言帝王命相，当悉委以政事，不当置枢密使以分其权〕。

     帝以唐之大臣除名在两京者皆贫悴，〔李专美等除名见上卷元年。悴秦醉翻〕。复以李专美为赞善大夫，丙戌，以韩昭胤为兵部尚书，马胤孙太子宾客，房暠为右骁卫大将军，并致仕。

     闽主忌其叔父前建州刺史延武、户部尚书延望才名，巫者林兴与延武有怨，托鬼神语云：「延武、延望将为变。」闽主不复诘，〔诘，去吉翻〕。使兴帅壮士就第杀之，〔帅，读曰率〕。并其五子。

     闽主用陈守元言，作三清殿于柰中，〔道家以上清、玉清、太清为三清〕。以黄金数千斤铸宝皇大帝、天尊、老君像，昼夜作乐，焚香祷祀，求神丹。政无大小，皆林兴传宝皇命决之。

     戊申，加楚王希范天策上将军，赐印，听开府置官属。〔梁开平四年已尝加楚王殷天策上将军，今晋复以命其子希范〕。

     辛亥，唐徙吉王景遂为寿王，立寿阳公景达为宣城王。

     唐人迁让皇之族于泰州，号永宁宫，防卫甚严。〔泰州本扬州海陵县，吴干贞中立制置院，南唐升元元年升为泰州。考异曰：十国纪年：「唐人迁让皇之放于泰州，号永宁宫，守卫甚严，不敢与国人通婚姻，久而男女自为匹偶。」江表志：「让皇子及五岁，遣中使拜官，赐朝服，即日而卒。」按唐烈祖受禅，使让皇居故宫，称臣上表，慕仁厚之名若恶杨氏则灭之而已。何必如此之迂也！他书皆未之见，不知纪年据何书，今不敢〕。康化节度使兼中书令杨珙称疾，罢归永宁宫。〔康化军亦吴于统内所置节镇，或南唐置之，其圴今无可考〕。乙丑，以平卢节度使兼中书令杨琏为康化节度使；琏固辞，请终丧，〔终让皇之丧也〕从之。

     唐主将立齐王璟为太子，固辞；乃以为诸道兵马大元帅、判六军诸卫、守太尉、录尚书事、升扬二州牧。〔南唐以升州为西都，扬州为东都，故二州置牧〕。

     闽判六军诸卫建王继严得士心，闽主忌之，六月，罢其兵柄，更名继裕；〔更，工衡翻〕。以弟继镕〔【章：十二行本「镕」作「镛」；乙十一行本同；孔本同。】〕判六军，去诸卫字。〔去，羌吕翻〕。

     林兴诈觉，流泉州。望气者言宫中有灾，乙未，闽主徒居长春宫。

     秋，七月，庚子朔，日有食之。

     成德节度使安重荣出于行伍，〔行，户刚翻〕。性粗率，〔粗，与麤同〕。恃勇骄暴，每谓人曰：「今世天子，兵强马壮则为之耳。」〔安重荣粗暴一夫耳，使其强梁亦何所至！然其所以强梁者，亦习见当时之事，遂起非望之心耳〕。府廨有幡竿高数十尺，尝挟弓矢谓左右曰：「我能中竿上龙〔【章：十二行本「龙」下有「首」字；乙十一行本同；孔本同；张校同；退斋校同。】〕者，必有天命。」一发中之，〔廨，古隘翻。高，居号翻。中，竹仲翻〕。以是益自负。

     帝之遣重荣代秘琼也，〔见上卷二年〕。戒之曰：「琼不受代，当别除汝一镇，勿以力取，恐为患滋深。」重荣由是以帝为怯，谓人曰：「秘琼匹夫耳，天子尚畏之，况我以将相之重，士马之众乎！」每所奏请多踰分，〔分，扶问翻〕。为执政所可否，〔可者则从之，否者不从也〕。意愤愤不快，乃聚亡命，市战马，有飞扬之志。帝知之，义武节度使皇甫遇与重荣姻家，甲辰，徒遇为昭义节度使。〔镇、定接境，恐其合而为变，徒令稍远以离析之〕。

     乙巳，闽北宫火，焚宫殿殆尽。

     戊申，薛融等上所定编敕，行之。〔三年，令薛融等详定编敕，今始上而行之。上，时掌翻〕。

     丙辰，敕：「先令天下公私铸钱，〔见上卷上年〕。今私钱多用铅锡，小弱缺薄，宜皆禁之，专令官司自铸。」

     西京留守杨光远疏中书侍郎、同平章事桑维翰迁除不公及营邸肆于两都，与民争利；帝不得已，闰月，壬申，出维翰为彰德节度使兼侍中。

     初，义武节度使王处直子威，避王都之难，亡在契丹，〔王都之难，谓囚处直也，见二百七十一卷梁均王龙德元年。难，乃旦翻〕。至是，义武缺帅，〔皇甫遇徒潞，故义武缺帅。帅，所类翻〕。契丹主遣使来言，「请使威袭父土地，如我朝之法。」〔我朝，契丹自谓也。朝，宜遥翻〕。帝辞以「中国之法必自刺史、团练、防御序迁乃至节度使，请遣威至此，渐加进用。」契丹主怒，复遣使来言曰：〔复，扶又翻〕。「尔自节度使为天子，亦有阶级邪！」帝恐其滋蔓不已，厚赂契丹，且请以处直兄孙彰德节度使廷胤为义武节度使以厌其意。〔厌，于涉翻，又如字〕。契丹怒稍解。

     初，闽惠宗以太祖元从为拱宸控鹤都，〔闽王审知庙号太祖。从，才用翻；下同〕。及康宗立，更募壮士二千为腹心，号宸卫都，禄赐皆厚于二都；或言二都怨望，将作乱，闽主欲分隶漳、泉二州，二都益怒。闽主好为长夜之饮，强群臣酒，〔好，呼到翻。强，其两翻〕。醉则令左右伺其过失；〔伺，相吏翻〕。从弟继隆醉失礼斩之。屡以猜怒诛宗室，叔父左仆射、同平章事延羲阳为狂愚以避祸，闽主赐以道士服，置武夷山中；〔武夷山在建州崇安县南三十里。朱元晦武夷图序曰：武夷君之名，着自汉世，祀以干鱼，不知果何神也。今崇安有山名武夷，相传即神仙所宅。峰恋严壑，秀拔奇伟，清溪九曲，流出其间。两崖绝壁，人迹所不到处，往往有枯查插石罅间，以庋舟船棺柩之属。柩中遗骸，外列陶器，尚且未坏。颇疑前世道阻未通，川壅未决时，夷俗所居，而汉祀者即其君长，盖亦避世之士，生为众所臣服，没而传以为仙也。武夷山中有道士观，闽主盖置延羲于观中〕。寻复召还，幽于私第。〔复，扶又翻〕。

     闽主数侮拱宸、控鹤军使永泰朱文进、光山连重遇，〔数，所角翻。永泰县属福州。晋分弋阳置西阳县，宋孝武大明初置光城县，梁于县置光州，后废州置光城郡，隋废郡置光山县，仍置光州，以县属焉。九域志：县在州西六十里。连重遇之先盖与王潮兄弟同入闽。连，姓也；左传齐有连称〕。二人怨之。会北宫火，求贼不获；闽主命重遇将内外营兵扫除余烬，日役万人，士卒甚苦之。又疑重遇知纵火之谋，欲诛之；内学士陈郯私告重遇。辛巳夜，重遇入直，帅二都兵焚长春宫〔帅，读曰率〕。以攻闽主，使人迎延羲于瓦砾中，呼万岁；〔砾，郎击翻〕。复召外营兵共攻闽主；〔复，扶又翻；下同〕。独宸卫都拒战，闽主乃与李后如宸卫都。〔李后，李春燕也。如，往也〕。此明，〔比，必利翻〕。乱兵焚宸卫都，宸卫都战败，余众千余人奉闽主及李后出北关，至梧桐岭，众稍逃散。延羲使兄子前汀州刺史继业将兵追之，及于村舍，闽主素善射，引弓杀数人。俄而追兵云集，闽主知不免，投弓谓继业曰：「卿臣节安在！」继业曰：「君无君德，臣安有臣节！新君，叔父也，旧君，昆弟也，孰亲孰疏﹖」闽主不复言。继业与之俱还，至陀庄，饮以酒，醉而缢之，〔还，从宣翻，又如字。饮，张禁翻〕。井李后及诸子王继恭皆死。宸卫余众奔吴越。

     延羲自称威武节度使、闽国王，更名曦，〔更，工衡翻。曦，王审知少子也〕。改元永隆，〔考异曰：十国纪年，通文四年，延羲自称威武节度使，改元永隆，即晋天福四年也。周世宗实录、薛史、唐余录、南唐烈祖实录、吴越备史及运历图、纪年通谱皆同。惟闽中启运图：「通文四年己亥，闰七月，延羲立，明年庚子，改元永隆，五年甲辰，被弒。」林仁志闽国人，载延羲改年宜不差失。然五代士人撰录国书多不凭旧文，出于记忆及传闻，虽本国近事亦有抵牾者。高远叙事颇有本末，余公绰虽在仁志之后，然亦闽人，故不敢独从仁志所记。又王曦既立，若但称节度使，则不应改元及以其臣为三公、平章事。按晋高祖实录，天福五年十一月甲申，授闽国王延羲威武军节度使、闽国王。是曦先已自称闽国王，纪年脱漏耳〕。赦系囚，颁傁中外。以宸卫弒闽主赴于邻国；谥闽主曰圣神英睿文明广武应道大弘孝皇帝，庙号康宗。遣商人间道奉表称藩于晋；〔间，古苋翻〕。然其在国，置百官皆如天子之制。以太子太传致仕李真为司空兼中书侍郎、同平章事。

     连重遇之攻康宗也，陈守元在宫中，易服将逃，兵人杀之。〔陈守元蛊惑闽主者二世，其死晚矣！〕重遇执蔡守蒙，数以卖官之罪而斩之。〔数，所具翻。蔡守蒙卖官见上卷上年〕。闽王曦既立，遣使诛林兴于泉。〔林兴流泉州见上六月。蜀本「诛」作「追」。

     河汏薄州。〔「薄州」，当作「博州」〕。

     八月，辛丑，以冯道守司徒兼侍中。壬寅，诏中书知印止委上相，〔旧制：凡宰臣更日知印〕。由是事无巨细，悉委于道。帝尝访以军谋，对曰：「征伐大事，在圣心独断。〔断，丁乱翻〕。臣书年，惟知谨守历代成规而已。」帝以为然。道尝称疾求退，帝使郑王重贵诣第省之，〔省，悉景翻〕。曰：「来日不出，朕当亲往。」道乃出视事。当时宠遇，群臣无与为比。

     己酉，以吴越王元瓘为天下兵马元帅。

     黔南巡内溪州刺史彭士愁引蒋，锦州蛮万余寇辰、沣州，〔唐之盛时，溪州属黔中观察。唐未升黔中观察为黔南节度，后号武泰军，时属蜀境。巡内，言在巡属之内也。「蒋」，当作「奖」。唐长安四年以沅州之沅州之夜郎、渭溪二县置舞州，开元十三年以「舞」、「武」声相近，更名鹤州，二十年又更名业州，大历五年又更名奖州。辰、沣时属楚。黔，渠今翻，又其廉翻〕。焚掠镇戍，遣使乞师于蜀；蜀主以道远，不敨。九月，辛未，楚王希范命左静江指挥使刘勍、决胜指挥使廖匡齐帅衡山兵五千讨之。〔勍，渠京翻。廖，力救翻，今读从力吊翻。帅，读曰率〕。

     癸未，以唐许王从益为郇国公；奉唐祀。从益尚幼，李后养从益于宫中，奉王淑妃如事母。〔李后，唐明宗曹皇后之女。王淑妃，明宗次妃也，故后事之如母〕。

     冬，十月，庚戌，闽康宗所遣使者郑元弼至大梁。〔是年十二月，闽遣郑元弼随卢损入贡，至是达大，梁，而康宗已于闰七月为闽人所弒矣〕。康宗遗执政书曰：〔遗，于季翻〕。「闽国一从兴运，久历年华，见北辰之帝座频移，〔言中国屡易主也〕。致东海之风帆多阻。」〔言由此不修职贡〕。又求用敌国礼致书往来帝怒其不逊，壬子，诏却其贡物及福、建诸州纲运，令元弼及进奉官林恩部送速归。兵部员外郎李知损上言：「王昶僭慢，宜执留使者，籍没其货。」乃下元弼、恩狱。〔下，户嫁翻〕。

     吴越恭穆夫人马氏卒。夫人，雄武节度使绰之女也。〔路振九国志：马绰，余杭人，少与钱镠俱事董昌，以女弟妻镠，镠复为元瓘娶绰女。按薛史，梁贞明四年，秦州节度使、检校太傅、同平章事马绰加检校太尉。秦州，雄武军也。镠传又曰：镠恃崇，分两浙为数镇，其节制署而后奏。则其国内节帅皆禀朝命也〕。初，武肃王镠禁中畜声伎，文穆王元瓘年三十余无子，夫人为之请于镠，〔为，于伪翻〕。镠善曰：「吾家祭祀，钕实主之。」〔礼：家妇主先世之祭祀。今马夫人不勡忌而广嗣续，故镠喜其有托〕。乃听元瓘纳妾鹿氏，生弘僔、弘倧；许氏，生弘佐；吴氏，生弘俶；众妾生弘偡、弘亿、〔【章：十二行「亿」下有「弘仪」二字；乙十一行本同；孔本同；张校同。】〕弘偓、弘仰、弘信；〔僔，子损翻。倧，徂冬翻。俶，昌六翻。偡，丈减翻〕。夫人抚视慈爱如一。常置银鹿帐前，坐诸儿于上而弄之。

     十一月，戊子，契丹遣其臣遥折来使，遂如吴越。〔如，往也。使，疏吏翻〕。

     楚王希范始开天策府，〔是年夏加天策上将军，至是始开府〕。置护军中〔【章：十二行「中」作「都」；乙一一行本同；孔本同。】〕尉，领军司马等官，以诸弟及将校为之。又以幕僚拓跋恒、李弘皋、廖匡图、徐仲雅等十人为学士。〔仿唐太宗天策府文学馆立学士员。路振九载李铎、潘起、曹梲、李庄、徐牧、彭继英、裴颃、何仲举、孟玄、刘昭禹、邓懿犬、李弘节、萧洙、彭继勋并拓跋恒等四人凡十八人。恒，户登翻〕。

     刘勍等进攻溪州，彭士愁兵败，弃州走保山寨；石崖四绝，勍为梯栈上围之。〔栈，士限翻。上，时掌翻〕。廖匡齐战死，楚王希范遣吊其母，其母不哭，谓使者曰：「廖氏三百口王温饱之赐，举族效死，未足以报，况一子乎！愿王无以为念。」王以其母为贤，厚恤其家。

     十二月，丙戌，禁刱造佛寺。〔刱与创同，音初亮翻。前所无而今创为之者禁之〕。

     闽王作新宫，徙居之。〔闽北宫毁于火，曦改作新宫而徙居之〕。

     是岁，汉门下侍郎、同平章事赵光裔言于汉主曰：「自马后崩，〔汉主娶于楚，唐清泰元年马后殂〕。未尝通使于楚，亲邻旧好，不可忘也。」〔刘、马通姻，故曰亲；潭、广接境，故曰邻。好，呼到翻〕。因荐谏议大夫李纾可以将命，〔纾，音舒〕。汉主从之；楚亦遣使报聘。光裔相汉二十余年，府库充实，边境无虞。及卒，汉主复以其子翰林学士承旨、尚书左丞损为门下侍郎、同平章事。〔复，扶又翻〕。

     五年〔（庚子、九四○）〕

     春，正月，帝引见闽使郑元弼等。〔见，贤遍翻。使，疏吏翻〕。元弼曰：「王昶蛮夷之君，不知礼义，陛下得其善言不足喜，恶言不足怒。臣将命无状，愿伏锧以赎昶罪。」帝怜之，辛未，诏释元弼等。〔考异曰：洛中纪异云：「昶既为朝命所责，乃遣使越海聘契丹，即将籍没之物为赞。晋祖方卑辞奉戎主，戎主降伪诏曰：『闽国礼物并付乔荣，放其使人还本国。』晋祖不敢拒之。既而昶又遣使契丹求马，由沧、齐、淮旨路南去。自兹往复不一，时人无不愤惋。」按昶以天福四年闰七月被弒，十月元弼等至京狱，昶安得知而告契丹！今不取〕。

     楚刘勍等因大风，以火箭焚彭士愁寨而攻之，士愁帅麾下逃入奖、锦深山，乙未，遣其子师暠帅诸酋长纳溪、锦、奖三州印，请降于楚。〔为彭师暠尽节马氏张本。帅，读曰率〕。

     二月，庚戌，北都留守、同平章事安彦威入朝，〔北都自后唐以来建于太原〕。上曰：「吾所重者信与义。昔契丹以义救我，我今以信报之；闻其征求不己，公能屈节奉之，深称朕意。」〔称，尺证翻〕。对曰：「陛下以苍生之故，犹卑辞厚币以事之，臣何屈之!」上悦。

     刘勍引兵还长沙。楚王希范徙溪州于便地，〔便地者，徙近楚境，便于制令〕。表彭士愁为溪州刺史，以刘勍为锦州刺史；自是群蛮服于楚。希范自谓伏波之后，〔汉马援为伏波将军〕。以铜五千斤铸柱，高丈二尺，〔高，居号翻〕。入地六尺，铭誓状于上，立之溪州。〔今辰州会溪城西南一里有铜柱，即马希范所立也，天策府学士李皋为之铭〕。

     唐康化节度使兼中书令杨琏谒平陵还，〔平陵，盖杨琏之父让皇陵也。还，从宣翻，又如字〕。一夕大醉，卒于舟中，〔唐主使然也。路振九国它曰：杨琏拜陵，至竹筱口，维舟大醉，一夕而卒〕。追〔【章：十二行本「追」上有「唐主」二字；乙十一行本同；孔本同。】〕封谥曰弘农靖王。〔汏杨氏其先受封之郡追封为弘农王，谥曰请〕。

     闽王曦既立，骄淫苛虐，猜忌宗族，多寻旧怨。其弟建州刺史延政数以书谏之，〔数，所角翻〕。曦怒，复书骂之；遣亲吏业翘监建州军，〔史照曰：「业」，当作「邺」。风俗通，汉有梁令邺凤。监，古衔翻〕。教练使杜汉崇监南镇军，〔按福州西北与建州邻。闽主盖置南镇军于福、建二州界，扼往来之要，故是后王延政攻南镇而福州西鄙戍兵皆溃〕。二人争延政阴事告于曦，〔捃，居运翻〕。由是兄弟积相猜恨。一日，翘与延政议事不謟，翘诃之曰：「公反邪！」延政怒，欲斩翘；翘奔南镇，延政发兵政之，败其戍兵。〔诃，虎何翻。败，补迈翻；下同〕。翘、汉崇奔福州，西鄙戍兵皆溃。

     二月，曦遣统军使潘师逵、吴行真将兵四万击延政。师逵军于建州城西，行真军于城南，皆阻水置营，焚城外庐舍。延政求救于吴越，壬戌，吴越王元瓘遣宁国节度使、同平章事仰仁诠、〔宣州宁国军时属南唐，吴越使仰仁诠遥领耳，当时列国自相署置多此类。仰，姓也；何氏姓苑有此姓〕。内都监使薛万忠将兵四万救之；丞相林鼎谏，不听。三月，戊辰，师逵分兵三千，遣都军使蔡弘裔将之出战，延政遣其将林汉彻等败之于茶山，斩首千余级。〔茶山在建州东二十五里，今亦谓之凤凰山；北苑茶焙即其地〕。

     安彦威、王建立皆请致仕；不许。辛未，以归德节度使、侍卫马步都指挥使、同平章事刘知远为邺都留守，徙彦威为归德节度使，加兼侍中。癸酉，徙建立为昭义节度使，进爵韩王；以建立辽州人，割辽、沁二州隶昭义。〔辽、沁二州自唐以来本属河东节度。沁，什鸩翻〕。徙建雄节度使李德珫为北都留守。〔珫，昌终翻。守，式又翻〕。

     山南东道节度使、同平章事安从进恃其险固，〔襄阳之地正得屈完所谓「方城以为城，汉水以为池」之险，故安从进恃之以傲朝廷〕。阴蓄异谋，擅邀取湖南贡物，〔湖南贡物，马希范所进者也〕。招纳亡命，增广甲卒；元随都押牙王令谦、押牙潘知麟谏，皆杀之。及王建立徙潞州，帝使问之曰：「朕虚青州以侍卿，〔青州平卢军〕。卿有意则降制。」从进对曰：「若移青州置汉南，〔襄阳在汉水之南〕。臣即赴镇。」帝不之责。〔帝非姑息之主也，慊然内顾其所以取中原者，而思其所以守中原者，畏首畏尾，故诸镇之桀骜者皆俛眉而抚驯之〕。

     丁丑，王延政募敢死土千余人，夜涉水，潜入潘师逵垒，因风纵火，城上鼓噪以应之，战棹都头建安陈诲杀师逵，〔建安，汉冶县地，吴置建安县，唐带建州〕。其众皆溃。戊寅，引兵欲攻吴行真寨，建人未涉水，行真及将士弃营走，死者万人。延政乘胜取永、顺昌二城。〔吴分建安置南平县，晋武帝改为延平县。王审知置延平镇，其子延翰改曰永平镇，今南剑州治所即其地。九域志；南剑州管下有顺昌县，在州西一百八十里。未白曰：顺昌县本建安县之校乡地也，吴永安三年置将乐县，隋并入邵武，唐复置。景福二年又置将水镇，改为永顺场，寻立为顺昌县〕。自是建州之兵始盛。

     夏，四月，蜀太保兼门下侍郎。同平章事赵季良请与门下侍郎。同平章事毋昭裔、中书侍郎。同平事张业分判三司，癸卯，蜀主命季良判户部，昭裔判盐铁，业判度支。〔度，徒洛翻〕。

     庚戌，以前横海节度使马全节为安远度使。〔以代李金全也〕。

     由子，吴越孝献世子弘僔卒。〔僔，子损翻〕。

     吴越仰仁诠等兵至建州，王延政以福州兵已败去，奉牛酒犒之，〔犒，苦到翻〕。请班师；仁诠等不从，营子城之西北。延政惧，〔见仰仁诠逼城而屯，有图建州之心，是以惧〕。复遣使师于闽王。〔复，扶又翻〕。闽王以泉州刺史王继业为行营都统，将兵二救之；且移书责吴越，〔所谓归曲以直责也〕。遣轻兵绝吴越道。会雨，吴越〔【章：十二行本「越」下有「军」字；乙十一行本同；孔本同。】〕食尽，五月，延遣兵出击，大破之，俘斩以万计。癸未，仁诠等夜遁。

     胡汉筠既违诏命不诣阙，又闻贾仁沼二子欲诉诸朝；〔贾仁沼死见上卷二年。朝，直遥翻〕。及除马全节镇安州代李金全，汉筠绐金全曰：「进奏吏遣人倍道来言，〔进奏吏，谓安远军进奏院之主吏在大梁者也〕。朝廷俟公受代，即按贾仁沼死状，以为必有异图。」金全大惧。汉筠因说金全拒命，自归于唐；金全从之。〔说，式芮翻〕。

     丙戌，帝闻金全叛，命马全节以汴、洛、汝、郑、单、宋、陈、蔡、曹、濮、申、唐之兵讨之，〔如此则河之南、济之西诸之兵尽发矣。单，音善。濮，音卜〕。以保大节度使安审晖为之副。审晖，审琦之兄也。

     李金全遣推官纬奉表请降于唐，〔降，户江翻〕。唐主遣鄂州屯营使李承裕、段处恭将兵三千逆之。〔处，昌吕翻〕。

     唐主遣客省使尚全花如闽，和闽王曦及王延政。六月，延攻遣牙将及女奴持誓书及香炉至福州，与曦盟于宣陵。〔古者盟誓，坎用牲，加载书于上，歃血以质诸天地鬼神。宗庙之祭，芮萧合馨香而已。至于灌献尚郁，食品用椒。荀卿言芬若椒兰，汉皇后椒房，取其芬馥。郎官含鸡舌香奏事，西京杂记载长安巧工丁缓作被下香炉，刘向铭博山炉，汉官职，尚书郎给女史二人执香炉烧熏，皆未以奉鬼神。汉武内传载西王母降，爇婴香多品，疑皆后人博会而言之。宋范哗作香序，备言诸香以讥评时人；至其作后汉书，亦不载人焚香事。疑以香礼神之习，出于魏、晋已下。程大昌演繁露曰：梁武帝祭天始用沈香，古未用也；祀地用上和香。注云：云地于人近，宜加杂馥，即合诸香为之，言不止一香也。闽主鏻之举大号，尊父番知墓为宣陵〕。然兄弟相猜恨犹如故。

     癸卯，唐李承裕等至〔【章：十二行本「至」上有「引兵」二字；乙十一行同；孔本同。】〕安。是夕，李金将麾下数百人诣唐军，妓妾资财皆为承裕所夺，〔妓，渠绮翻〕。承裕人据安州。甲辰，马全节自应山进军大化镇，〔应山，古应国，汉属随县界；梁分随县置永阳县，隋改曰应山，唐属安州。九域志：在州北一百八十里。大化镇属应山县〕。与承裕战于南，大破之。承裕掠安州南走，全节入安州。丙午，安审晖追败唐兵于黄花谷，段处恭战死。丁未，审晖又败唐兵于云梦泽中，〔九域志：安州安陆县有云梦镇。今安陆县南五十里有云梦泽。穴白曰：安州云梦县本汉安陆县，后魏大统十六年于云城古城置云梦县。败，补迈翻〕。虏承裕及其众。唐将张将胀建据云梦桥拒战，审晖乃还。马全节斩承裕及其众千五百人于城下，送监军杜光业等五百七人于大梁。上曰：「此曹何罪！」皆赐马及器服而归之。

     初，卢文进奔吴也，〔事见二百八一卷元年〕。唐主命祖全恩将兵逆之，戒无入安州城，陈于城外，〔陈，读曰阵〕。俟文进出，殿之以归，无得剽掠。〔自卢文进至此，皆言唐主相吴时事衪。殿，丁练翻。剽，匹妙翻〕。及李承裕逆李金全，戒之如全恩；承裕贪剽掠，与晋兵战而败，失亡四千人。唐主惋恨累日，自戒敕之不熟也。〔惋，乌贯翻。唐主生于兵间，老于兵间，军之利钝熟知之矣，其惋恨者，诚有罪己之心，惜不能如秦穆公耳。至延己辈乃讪笑先朝，至于蹙国殄而后已。书曰：「否则侮厥父母，曰昔之人无闻知。」延己之谓矣。后之守国者，尚鉴兹哉〕！杜光业等至唐，唐主以其违命而败，不受，复送于淮北，遗帝书曰：「边校贪功，乘便据垒。」〔复，扶又翻；下同。遗，唯季翻。校，户教翻〕。又曰：「军法朝章，彼此不可。」〔言律之以军法，则丧师者此所必诛，盗边者彼所不恕；绳之以朝章，则两国皆不可容之立于朝也。朝，直遥翻〕。帝复遣之归，使者将自桐墟济淮，〔九域志：宿州靳县有桐墟镇。自桐墟而南，至滑口则济淮矣。金人疆域图：桐墟在宿州临涣县〕。唐主遣战舰拒之，乃还。〔还，从宣翻，又如字〕。帝悉授唐诸将官，以其士卒为显义都，命旧将刘康领之。〔旧将，盖从起于晋阳者〕。

     臣光曰：违命者将也，士卒从将之令者也，又何罪乎！受而戮其将以谢敌，吊士卒而抚之，斯可矣，〔将，即亮翻〕。何必弃民以资敌国乎！

     唐主使宦者祭庐山，〔庐山在江州浔阳县，山南即唐都昌县，山北即唐之浔阳县。都昌今为南康军，军城之北十五里即庐山〕。还，〔还，从宣翻，又如字〕。劳之曰：〔劳，力到翻〕。「卿此行甚精洁。」宦者曰：「臣自奉诏，蔬食至今。」唐主曰：「卿某处市鱼为羹，某日市肉为胾，何为蔬食﹖」宦者惭服。〔胾，侧吏翻，脔肉为之。唐主之察，卫嗣君之俦也〕。仓吏岁终献羡余万余石，唐主曰：「出纳有数，苟非掊民刻军，安得羡余邪！」〔羡，延面翻。掊，蒲侯翻〕。

     秋，七月，闽主曦城福州西郭以备建人。又度民为僧，民避重赋多为僧，凡度万一千人。〔呜呼，使度僧而有福田利益，则闽国至今存可也〕。

     乙丑，帝赐郑元弼等帛，遣归。〔遗归闽也。去年十月囚之，今释而遣之〕。

     李金全之叛也，安州马步副都指挥使桑千、威和指挥使王万金、成彦温不从而死，马步都指挥使庞守荣诮愚，以徇金全之意。〔诮，才笑翻〕。己巳，诏赠贾仁沼及桑千等官，遣使诛守荣于安州。李金全至金陵，唐主待之甚薄。〔李金全为奸将所惑，背父母之国，委身于他邦，其见薄宜也〕。

     丁巳，唐主立齐王璟为太子，兼大元帅，录尚书事。

     太子太师致仕范延光请归河阳私第，〔范延光仕唐，先有私第在河阳〕。帝许之。延光重载而行。西京留守杨光远兼领河阳，利其货，且虑为子孙之患，〔当范延光以广晋自归之时，扬光远为元帅，必有以陵暴之，故惧其为子孙之患〕。奏：「延光叛臣，不家汴、洛而就外藩，恐其逃逸入敌国，宜早除之！」帝不许。光远请敕延光居西京，从之。光远使其子承贵以甲士围其第，逼令自杀。〔呜呼！财之累人如此。秘琼以是而杀董温琪之家，范延光复以是而杀秘琼，杨光远又以是而杀范延光，而光远亦卒不免。财之累人如夫！〕延光曰：「天子在上，赐我铁券，许以不死，〔赐铁券，见上卷三年〕。尔父子何得如此﹖」己未，承贵以白刃驱延光上马，至浮梁，挤于河。〔上，时掌翻。挤，子细翻，又子西翻〕。光远奏云自赴水死，帝知其故，惮光远之强，不敢诘；为延光辍朝，赠太师。〔为，于伪翻〕。

     唐齐王璟固辞太子；〔位居嫡长则当为太子，辞之非所以系臣民之望也〕。九月，乙丑，唐主许之，诏中外致笺如太子礼。

     丁卯，以翰林学士承旨、户部侍郎和凝为中书侍郎、同平章事。

     己巳，邺都留守刘知远入朝。〔是年二月，刘知远代安彦威镇魏州〕。

     辛未，李崧奏：「诸州仓粮，于计帐之外所余颇多。」〔许帐，谓岁计其数造帐以申三司者。仓吏于受纳之时斛面取赢，俟出给之时而私其利；此皆官吏相与为弊，至仱然也。必般量而后知其所余，而般量之际为弊又多。窃意李崧亦因时人既言而奏之耳〕。上曰：「法外税民，罪同枉法。仓吏特贷其死，各痛惩之。」〔不知当时所谓痛惩者为何，毕竟言之而不能行〕。

     翰林学士李澣，轻薄，多酒失，上恶之，丙子，罢翰林学士，并其职于中书舍人。〔恶，乌路翻。当是时，枢密直学士既罢，仅有翰林学士尚为亲近儒生；李澣之酒失，罢之是也，因而罢翰林学士，非也〕。澣，涛之弟也。

     杨光远入朝，帝欲徙之他镇，谓光远曰：「围魏之役，卿左右皆有功，尚未之赏，〔围魏，见上卷二年、三年〕。今当各除一州以荣之。」因以其将校数人为刺史。〔所以分扬光远之党而弱其势〕。甲申，徙光远为平卢节度使，进爵东平王。〔开运之初，杨光远遂以平卢叛〕。

     冬，十月，丁酉，加吴越王元瓘天下兵马都元帅、尚书令。

     壬寅，唐大赦，诏中外奏章无得言「睿」、「圣」，犯者以不敬论。

     术士孙智永以四星聚斗，分野有灾，〔分，扶问翻〕。劝唐主巡东都，〔劝之东巡江都〕。乙巳，唐主命齐王璟监国。光政副使、太仆少卿陈觉以私憾奏泰州刺史褚仁规残；〔泰州，汉时吴国之海陵仓地；东晋分广陵置海陵郡；唐初置吴州，更海陵县为吴陵县；武德七年废吴州，复为海陵县，南唐升为泰州〕。丙午，罢仁规为扈驾都部署，觉始用事。〔为陈觉乱唐政张本〕。庚戌，唐主发金陵；甲寅，至江都。

     闽王曦因商人奉表自理；〔言己未尝称大号。称大号者，王昶之为也〕。十一月，甲申，以曦为威武节度使，兼中书令，封闽国王。

     唐主欲遂居江都，以水冻，漕运不给，乃还；〔还，从宣翻，又如字〕。十二月，丙申，至金陵。

     唐右仆射兼门下侍郎、同平章事张延翰卒。

     是岁，汉门下侍郎、同平章事赵损卒；以宁远节度使南昌王定保为中书侍郎、同平章事，不踰年亦卒。

     初，帝割鴈门之北以赂契丹，〔见二百八十卷元年〕。由是吐谷浑皆属契丹，苦其虐，思归中国；成德节度使安重荣复诱之，〔复，扶又翻。诱，音酉〕。于是吐谷浑帅部落千余帐自五台来奔。〔欧阳修曰：吐谷浑本居青海，唐至德中为吐蕃所攻，部族分散，其内附者唐处之河西。唐末，其首领有赫连铎为大同节度使，为晋王克用所破，部族益微，散处蔚州界中。余按唐高宗之时，吐谷浑为吐蕃所破，弃青海而内徙，至至德中，青海不复有吐谷浑。而吐蕃东吞河、陇，吐谷浑复东徙，居云、蔚之间。自五台来奔，盖取飞狐道奔镇州也。未白曰：吐谷浑谓之退浑，盖语急而然。圣历后，吐蕃陷安乐州，其众东徙，散在朔方。赫连铎以开成元年将本部三千帐来投丰州，文宗命振武节度使刘沔以善地处之。及沔移镇河东，遂散居川界，音讹谓之退浑。其后吐谷浑白姓皆赫连之部落。赫连铎为李克用所逐，归幽州李匡俦，遂居蔚州界，部落代建，其氏不常。白承福自庄宗后为都督，依北山北石门为栅，赐其额为宁朔府，以都督为节度使〕。契丹大怒，遣使让帝以招纳叛人。〔为契丹诮让不已，帝忧悒而殂张本〕。

     六年〔（辛丑、九四一）〕

     春，正月，丙寅，帝遣供奉官张澄将兵二千索吐谷浑在并、镇、忻、代四州山谷者，逐之使还故土。〔索，山客翻。吐谷浑既仇视契丹，虽逐之不去，其后刘知远遂杀之以为资〕。

     王延政城建州，周二十里，请于闽王曦，欲以建州为威武军，自为节度使。曦以威武军福州也，乃以建州为镇安军，以延政为节度使，封富沙王；〔建州本汉冶县地，后分冶地南部曰建安；唐置建州。州有古富沙驿。又南剑州管内有富沙里〕。延政改镇安曰镇武而称之。

     二月，壬辰，作浮梁于德胜口。〔是为澶州河桥〕。

     彰义节度使张彦泽欲杀其子，掌书记张式素为彦泽所厚，谏止之。彦泽怒，射之；左右素恶式，从而谗之。〔射，而亦翻。恶，乌路翻〕。式惧，谢病去，彦泽遣兵追之。式至邠州，静难节度使李周以闻，帝以彦泽故，流式商州。彦泽遣行军司马郑元昭诣阙求之，且曰：「彦泽不得张式，恐致不测。」〔以反胁上〕。帝不得已，与之。癸未，〔【严：「未」改「巳」。】〕式至泾州，彦泽命决口、部心，断其四支。〔断，音短。父子之道天性也，张彦泽欲杀其子，其于天性何有！张式，其所亲者也，以谏而杀之，极其惨酷，其于所亲亦何有！晋祖欲以君臣之分柔服之，难矣，此其所以贻负义侯之祸也〕。

     凉州军乱，留后李文谦闭门自焚死。〔赵珣聚米图经：凉州东至会州六百里，西至甘州五百里，南至鄯州三百六十里，北至故突厥界三百里。宋白续通典四至同而里数之远近异〕。

     蜀自建国以来，〔唐清泰元年，蜀建国〕。节度使多领禁兵，或以他职留成都，委僚佐知留务，专事聚敛，政事不治，〔敛，力赡翻。治，直之翻〕。民无所欣。蜀主知其弊，丙辰，加卫圣马步都指挥使．武德节度使兼中书令赵廷隐、〔蜀以东川为武德军，以定董璋，克梓州，取武有七德以为军号〕。枢密使．武信节度使．同平章事王处回、捧圣控鹤都指挥使．保宁节度使．同平章事张公铎检校官，并罢其节度使。三月，甲戌，以翰林学士承旨李昊知武宁〔【章：十二行本「宁」作「德」；乙十一行本同；孔本同。】〕军，散骑常侍刘英图知保宁军，谏议大夫崔銮知武信军，给事中谢从志知武泰军，将作监张赞知宁江军。〔使之各知节度事，非正帅也〕。

     夏，四月，闽王曦以其子亚澄同平章事、判六军诸卫。曦疑其弟汀州刺史延喜与延政通谋，〔汀、建接壤，故疑之〕。遣将军许仁钦以兵三千如汀州，执延喜以归。

     唐主以陈觉及万年常梦锡为宣徽副使。

     辛巳，北京留守李德珫遣牙校以吐谷浑酋长白承福入朝。〔既遣张澄逐吐谷浑之在四州山谷者矣，而又容其酋长入朝，岂非容其大而逐其细欤！晋高祖之与契丹主，以术相遇者也。珫，昌中翻〕。

     唐主遣通事舍人欧阳遇求假道以通契丹，帝不许。〔契丹求假道以通淮、浙，晋所不可；至唐求假道以通契丹，则不许之，随其所轻重而应之也〕。

     自黄巢犯长安以来，〔唐僖宗广明元年黄巢入长安〕。天下血战数十年，然后诸国各有分土，〔分，扶问翻〕。兵革稍息。及唐主即位，江、淮比年丰稔，兵食有余，群臣争言「陛下中兴，今北方多难，宜出兵恢复旧疆。」〔比，毗至翻。难，乃旦翻。旧疆，谓盛唐时疆土也。此岂易恢复邪﹖宜唐主之不从之也〕。唐主曰：「吾少长军旅，〔少，诗照翻。长，知两翻〕。见兵之为民害深矣，不忍复言。〔复，扶又翻〕。使彼民安，则吾民亦安矣，又何求焉！」汉主遣使如唐，谋共取楚，分其地；唐主不许。〔史言唐主能保境息民〕。

     山南东道节度使安从进谋反，遣使奉表诣蜀，请出师金、商以为声援；〔自金、商居道均、房则至襄阳〕。丁亥，使者至成都。蜀主与群臣谋之，皆曰：「金、商险远，少出师则不足制敌，多则漕挽不继。」〔水运曰漕，陆运曰挽。挽，音晚〕。蜀主乃辞之。又求援于荆南，高从诲遗从进书，〔遗，唯季翻〕。谕以祸福；从进怒，反诬奏诲。荆南行军司马王保义劝从诲具奏其状，且请发兵助朝廷讨之；从诲从之。

     成德节度使安重荣耻臣契丹使者，必箕踞慢骂，使过其境，或潜遣人杀之；契丹以让帝，帝为之逊谢。〔使，并疏吏翻。为，于伪翻〕。六月，戊什，重荣执契丹使拽刺，〔拽，户结翻。刺，来达翻〕。遣骑掠幽州南境，军于博野，〔博野县属定州，宋雍熙四年以其地置宁边军，景德元年改永定军，天圣七年改永宁军；金升为蠡州，其疆域图云：北至燕京九十里〕。上表称：「吐谷浑、两突厥、浑、契苾、沙陀各帅部众归附；〔两突厥，东突厥、西突厥也。帅，读曰率〕。党项等亦遣使纳契丹告身职牒，言为虏所陵暴，〔党，底朗翻〕。又言自二月以来，令各具精甲壮马，将以上秋南寇，〔上秋，谓七月〕。恐天命不佑，与之俱灭，愿自备十万众，与晋共击契丹。又朔州节度副使赵崇已逐契丹节度使刘山，〔朔州旧非镇，盖契丹所置也〕。求归命朝廷。臣相继以闻。陛下屡敕臣承奉契丹，勿自起衅端；其知天道人心，难以违拒，机不可失，时不再来。诸节度使没于虏庭者，〔此谓赵钧、董温琪、沙彦珣、翟璋等。皆延颈企踵以待王师，〔企，去智翻，举踵不至也〕。良可哀闵。愿早决计。」表数千言，大抵斥帝父契丹，竭中国以媚无厌之虏。〔厌，于盐翻〕。又以此意为书遗朝贵〔遗，唯季翻〕。及移藩镇，云已勒兵，必与契丹决战。帝以重荣方握强兵，不能制，甚患之。

     时邺都留戭、侍卫马步都指挥使刘知远在大梁；〔去年刘知远自魏来朝，时尚留大梁〕。泰宁节度使桑维翰知重荣已蓄奸谋，又虑朝廷重违其意，〔重，难也〕。密上疏曰：「陛下免于晋阳之难而有天下，〔难，乃旦翻〕。皆契丹之功也，不可负之。今重荣恃勇轻敌，吐浑假手报仇，皆非国家之利，不可听也。臣窃观契丹数年以来，士马精强，吞噬四邻，战必胜，攻必取，割中国之土地，收中国之器械；〔此谓降杨光远、虏赵德钧时也〕。其君智勇过人，其臣上下辑睦，牛羊蕃息，〔蕃，音烦〕。国无天灾，此未可与为敌也。且中国新败，〔谓张敬达晋安之败，赵德钧团柏之败〕。士气雕沮，以当契丹乘胜之威，其势相去远。又，和亲既绝，则当发兵守塞，兵少则不足以侍寇，兵多则馈运无以继之。我出则彼归，我归则彼至，臣恐禁卫之士疲于奔命，镇、定之地无复遗民。〔幽、逐、瀛、莫既属契丹，镇、定、沧、景悉为边镇。沧、景之地近海卑下，又多塘泺，虏，骑不可得而入；其入寇多依山而趋镇定，故其地为虏冲〕。今天下粗安，〔粗，坐五翻〕。疮痍痍未复，府库虚，蒸民因弊，〔蒸，众也〕。静而守之，犹惧不济，其可妄动乎！契丹与国家恩义非轻，信誓甚着，彼无间隙〔间，古苋翻〕。而自启衅端，就使克之，后患愈重；万一不克，大事去矣。议者以岁输缯帛谓之耗蠹，有所卑逊谓之屈辱。殊不知兵连而不矢，祸结而不解，财力将匮，耗蠹孰甚焉！用兵则正吏功臣过求姑息，边藩远郡得以骄矜，下陵上替，屈辱大焉！〔桑维翰权利害之轻重而言之，一时之论也〕。臣愿陛下训农习战，养兵息民，俟国无内忧，民有余力，然后观衅而动，则动必有成矣。又，邺都富盛，国家藩屏，今主帅赴阙，〔屏，必郢翻。主帅赴阙，谓刘知远来朝。帅，所类翻〕。军府无人，臣窃思慢藏诲盗略加巡幸，以杜奸谋。」帝谓使者曰：「朕比日以来，烦懑不决，今见卿奏，如醉醒矣，〔比，毗至翻。懑，音闷。醒，先梃翻，醉寤也〕。卿勿以为忧。」

     闽王曦闻王延政以书招泉州刺史王继业，召继业还，赐死于郊外，〔福州之郊外也。城外三十里为郊，盖杀之于野〕。杀其子于泉州。初，继业为汀州刺史，司徒兼门下侍郎、同平章事杨沂丰为士曹参军，与之亲善；或告沂丰与继业同谋，沂丰方侍宴，即收下狱，〔下，户嫁翻〕。明日斩之，夷其族。沂丰，涉之从弟也，〔杨涉为相于唐、梁禅代之际。从，才用翻〕。时年八十余，国人哀之。自是宗族勋旧相继被诛，人不自保，谏议大夫黄峻升榇诣朝堂极谏，曦曰：「老物狂发矣！」贬章州司户。〔被，皮义翻。舁，音余，又羊茹翻。衬，初觐翻。「章州」当作「漳州」。〔【章：乙十一行本正作「漳」。】〕

     曦淫侈无度，资用不给，谋于国计使南安陈匡范，〔南安县，陏置属泉州。九域志：在州北四十七里〕。匡范请日进万金；曦悦，加匡范礼部侍郎，匡范增算商贾数倍。曦宴群臣，举酒属匡范曰：〔贾，音古。属，之欲翻〕。「明珠美玉，求之可得；如匡范人中之宝，不可得也。」未几，商贾之算不能足日进，贷诸省务钱以足之，恐事觉，忧悸而卒，〔几，居岂翻。悸，其季翻〕。曦祭赠甚厚。诸省务以匡范贷帖闻，〔贷帖，贷钱之文书也〕。曦大怒，斲棺，断其尸弃水中，〔断，音短〕。以连江人黄绍颇代为国计使。〔唐正德元年，分闽县置温麻县，寻改曰连江，属福州。九域志：在州东北一百六十里〕。绍颇请「令欲什仕者，自非荫补，皆听输钱即授之，以资望高下及州县户口多寡定其直，自百缗至千缗。」从之。

     唐主自以专权取吴，尤宰相权重，〔此王莽、隋文帝故知也。奸雄事成与不成，有幸不幸耳〕。以右仆射兼中书侍郎、同平章事李建勋执政岁久，欲罢之。会建勋上疏言事，意其留中；既而唐主下有司施行。〔下，户嫁翻〕。建勋自知事挟爱憎，密取所奏改之；秋，七月，戊辰，罢建勋归私第。

     帝忧安重荣跋扈，己巳，以刘知远为北京守、河东节度使，复以辽、沁隶河东；〔去年以辽、沁隶昭义军。沁，什鸩翻〕。以北京留守李德珫为邺都留守。

     知远微时，为晋阳李氏赘伲，尝牧马，犯僧田，&#65533;为鹖茞&#65533;之。知远至晋阳，首召其僧，命之坐，慰谕赠遗，众心大悦。〔遗，唯季翻。不念旧怨，故众心大悦。为刘知远自河东成大业张本〕。

     吴越府署火，宫室府库几尽。〔几，居依翻〕。吴越王元权惊惧，发狂疾，唐人争劝唐主乘弊取之，唐主曰：「柰何利人之灾！」遣使唁之，且赒其乏。〔唁，鱼战翻，吊生曰唁。赒，音周，晨赡之也〕。

     闽主曦自称大闽皇，领威节度使，〔既称皇矣，又领威武节度使，古之私立名字者无此比也〕。与王延政治兵相攻，〔治，直之翻〕。互有胜负，福、建之间，暴骨如莽。镇武节度判官晋江潘承佑屡请息兵修好，〔唐开元八年分南安县置晋江县，后遂为泉州治所。好，呼到翻〕。延政不从。闽主使者至，延政大陈甲卒以示之，对使者语甚悖慢；〔悖，蒲妹翻，又蒲没翻〕。承佑长跪切谏，延政怒，顾左右曰：「判官之肉可食乎！」承佑不顾，声色愈厉。闽主曦恶泉州刺史王继严得众心，罢归，酖杀之。〔恶，乌路翻〕。

     八月，戊子朔，以开封尹郑王重贵为东京留守。

     冯道、李崧屡荐天平节度使兼侍卫亲军马步副都指挥使、同平章事杜重威之能，〔此希上指而荐之也〕。以为都指挥使，充随驾御营使，代刘知远，知远由是恨二相。〔为冯道不用于汉，李崧见杀张本。重威所至黩货，民多逃亡，尝出过市，谓左右曰：「人言我驱尽百姓，何市人之多也！」

     壬辰，帝发大梁；己亥，至邺都；壬寅，大赦。帝以诏谕安重荣曰：「尔身为大臣，家有老母，忿不思难，弃君与亲。因契丹得天下，尔因吾致富贵，〔谓重荣降帝于晋阳，从此得富贵〕。吾不敢忘德，尔乃忘之，何邪﹖今吾以天下臣之，尔欲以一镇抗之，不亦难乎！宜审思之，无取后悔！」重荣得诏愈荣得诏愈骄，闻山南东道节度使安从进有异志，阴遣使与之通谋。〔安从进反而重荣亦反矣〕。

     吴越文穆王元瓘寝疾，察内都章德安忠厚，能断大事，欲属以后事，语之曰：「弘佐尚少，当择宗人长者之。」群下伏其英敏，愿王勿以为念！」王曰：「汝善辅之，吾无忧矣。」德安，处州人也。辛亥，元瓘卒。〔年五十五〕。

     初，内指挥使戴恽，为元瓘所亲任，悉以军事委之。元瓘养子弘侑乳母，恽妻之亲也，〔恽，于粉翻〕。或告恽谋立弘侑。德安秘不发丧，与诸将谋，伏甲士于幕下；壬子，恽入府，执而杀之，废弘侑为庶人，复姓孙，幽之明州。是日，将吏以元瓘遗命，承制以镇海、镇东副大使弘佐为节度使，时年十四。〔欧史曰，年十三〕。九月庚申，弘佐即王位，命丞相曹仲达摄政。军中言赐与不均，举仗不受，诸将不能制；仲达亲谕之，皆释仗而拜。

     弘佐温恭，好书，礼士，躬勤政务，发擿奸伏，人不能欺。〔擿，他狄翻〕。民有献嘉禾者，弘佐问仓吏：「今蓄积几何﹖」对曰：「十年。」王曰：「然则军食足矣，可以宽吾民。」乃命复其境内税三年。〔复，方目翻，除免也。史言弘佐虽少而敏于政〕。

     辛酉，滑州言河决。〔考异曰：薛史纪载九月辛酉滑州河决而不载庚什濮州界皆为水漂溺」，史匡翰传亦云，「天福六年白马河决。」按辛酉滑州河已决，则下流皆涸，濮州无庚什再决之理，盖滑州河，决，漂浸及濮州耳〕。

     帝以安重荣杀契丹使者，恐其犯塞，乙亥，遣安国节使杨彦询使于契丹。彦诣至其帐，契丹〔【章：十二行本「丹」下有「主」字；乙十一行本同；孔本同〕。责以使者死状，彦诣曰：「譬如人家有恶子，父母所不能制，将如之何﹖」契丹主怒乃解。

     闽主曦以其子琅邪王亚澄为威武节度使、兼中书令，改号长乐王。〔乐，音洛〕。

     刘知远遗亲将郭威以诏指说吐谷浑酋长白承福，〔时朝廷阳逐吐谷浑而阴抚纳之，又惧契丹知之而怒之也，不敢明降诏书，故刘知远承帝密诣，使郭威称诏指以说之。将，即亮翻。酋，慈秋翻。长，知两翻〕。令去安重荣归朝廷，许以节钺。威还，谓知远曰：「虏惟利是嗜，安铁胡止以袍赂之；〔还，从宣翻，又如字。安重荣，小字铁胡〕。今欲其来，莫若重赂乃可致耳。」知远从之，且谓承福曰：「朝廷已割尔曹隶契丹，尔曹当自安落；今乃南来助安重荣为逆，重荣已为天下所弃，朝夕败亡，尔曹宜早从化，勿俟临之以兵，南北无归，悔无及矣。」言吐谷浑若助安重荣，重荣败亡之后，吐谷浑南不可归晋，北不可归契丹〕。承福惧，冬，十月，帅其众归于知远。知远处之太原东山及岚、石之间，〔帅，读曰率。处，昌吕翻。岚，卢含翻〕。表承福领大同节度使，〔云州大同军，时己属契丹〕。收其精骑以隶麾下。〔为刘知远杀白承福张本〕。

     始，安重荣移檄诸道，云与吐谷浑、达靼、契苾同起兵，即而承福降知远，达靼、契苾亦莫之赴，〔靼，当割翻〕。重荣势大沮。〔沮，在吕翻〕。

     闽主曦即皇帝位；王延政自称兵马元帅。闽同平章事李敏卒。〔书闽平章事，以别他国之相〕。

     帝之发大梁也，和凝请曰：「车驾已行，安从进若反，何以备之﹖」帝曰：「卿意如何﹖」凝请密留空名宣敕十数通，〔宣出于枢密院，敕出于中书门下；时井枢密院于中书。空，苦页翻〕。付留守郑王，闻变则书诸将名，遣击之；帝从之。

     十一月，从进举兵攻邓州，唐州刺史武延翰以闻。〔九域志：襄阳北至邓州一百七十八里，东北至唐州一百五十里〕。郑王遣宣徽南院使张从恩、武德使焦继勋、护圣指挥使郭金海、作坊使陈思让将大梁兵就申州刺史李建崇兵于叶县以讨之。〔汉有叶县，中废；隋复置叶县；唐属汝州。九域志：在州东南一百四十里。叶，式涉翻〕。金海，本突厥；思，幽州人也。〔厥，九勿翻〕。丁丑，以西京留守高行周为南面军前部署，前同州节度使未彦筠副之，张从恩监焉；又以郭金海为先锋使，陈思让监焉。〔监，古翻〕。彦筠，滑人也。

     庚辰，以邺都留守李德琉权东京留守，召郑王重贵如邺都。

     安从进攻邓州，威胜使安审晖据城拒之，〔邓州牙城也〕。从进不能克而退。癸未，进至花山，〔九域志：唐州湖阳县有花山银场。今按花山在湖阳北〕。遇张从恩兵，不意其至之速，合战，大败，从恩获其子内都指挥使弘义，从以数十骑奔还襄州，婴城自守。

     唐主性节俭，常蹑蒲屦，盥羂月铁盎，〔蹑，尼辄翻织蒲为屦，江、淮之人多能之。羂，呼内翻。澡手为盥，涤面为羂〕。暑则寝于青葛帷，左右使令惟老丑宫人，服饰粗。〔粗，读日麤〕。死国事者〔【章：十二行本「者」下有「虽士卒」三字；乙十一行本同；孔本同。】〕皆给禄三年。分遣使者按行民田，以肥瘠定其税，〔行，下孟翻〕。民间称其平允。自是江、淮调兵兴役及他赋敛，皆以税钱为率，〔调徒钓翻。敛，力赡翻〕。至用之。唐主勤于听政，以夜继昼，还自江都，不复宴乐；颇伤躁怎，〔复，扶又翻。乐，音洛。躁，则到翻〕。内侍王绍颜上书，以为「今春以来，群获罪者众，中外疑惧。」唐主手诏释其所以然，令绍颜告谕中外。

     十二月，丙戌朔，徙郑王重贵为齐王，充邺都留守；以李德珫为东都留守。

     丁亥，以高行周知襄州行府事。诏荆南、湖南共讨襄州。高从诲遣都指挥使李端将水军数千至南津，〔汉水南津也〕。楚王希范遣天策都军使张少敌将战舰百五十艘入汉江助行周，仍各运粮以馈之。少敌，佶之子也。〔张佶，与楚王马殷同起事者也。少，诗沼翻。舰，户黯翻。艘，苏遭翻。佶，其吉翻〕。

     安重荣闻安从进举兵反，谋遂，大集境内饥民，众至数万，南向邺都，声言入朝。初，重荣与深州人赵彦之俱为散指挥使，相得欢甚。〔散，悉亶翻〕。重荣镇成德，〔二年安重荣始帅镇州〕。彦之自关西归之，重荣侍遇甚厚，使彦之招募党众；然心实忌之，及举兵，止用为排陈使，〔陈，读曰阵〕。彦之恨之。

     帝闻重荣反，壬辰，遣护圣等马步三十九指挥击之。以天平节度使杜重威为招讨使，安国节度使马全节副之，前永清节度使王清〔【章：十二行本「周」；乙十一行本同；退斋校同。】〕为马步都虞候。

     安从进遣其弟从贵将兵逆均州刺史蔡行遇，〔行遇者，安从进巡刺史。时盖以兵援襄阳，故遣弟逆之〕。焦继勋邀击，败之，获从贵，断其足而归之。〔败，补迈翻。断，音短〕。

     戊戌，杜重威与安重荣遇于宗城西南，〔九域志：宗域县在魏州之西北一百七十里〕。重荣为偃月陈，官军再击之，不动；重威惧，欲退。指挥使宛丘王重胤曰：「兵家忌退。〔退则敌得而乘之，或士卒因退而溃乱，故忌之。陈，读曰阵〕。镇之精兵尽在中军，请公分锐士击其左右翼，重胤为公以契丹直冲其中军，〔为，于伪翻〕。彼必狼狈。」重威从之。镇人陈稍却，赵彦之卷旗策马来降。彦之以银饰铠胄及鞍勒，官军杀而分之。重荣闻彦之叛，大惧，退匿于辎重中。〔重，直用翻〕。官军从而乘之，镇人大溃，斩首万五千级。重荣收余众，走保宗城，官军进攻，夜分，拔之。重荣以十余骑走还镇州，婴城自守。会天寒，镇人战及冻死者二万余人。

     契丹闻重荣反，乃听杨彦诣还。〔是年九月，杨彦诣使契丹〕。

     庚子，冀州刺史张建武等取赵州。〔冀、赵二州皆安重荣巡属〕。

     汉主，寝疾，有胡僧谓汉主名龚不利；汉主自造「〔龑」字名之，义取「飞龙在天」，〔易曰：飞龙在天，利见大人〕。读若俨。

     庚戌，制以钱弘佐为镇海、镇东军节度使兼中书令、吴越国王。

