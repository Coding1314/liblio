家庭百宝箱系列软件主页
历代诗歌精选—唐及五代

进入页次 汉魏 两晋南北朝 唐及五代 宋代 元明清
白居易
赋得古原草送别

离离原上草，一岁一枯荣。
野火烧不尽，春风吹又生。
远芳侵古道，晴翠接荒城。
又送王孙去，萋萋满别情。
借草色寓寄惜别与劝勉之情，隐隐反映了早年生活颠沛的诗人强韧的精神与远大的志向。
高蟾
上高侍郎

天上碧桃和露种，日边红杏倚云栽。
芙蓉生在秋江上，不向东风怨未开。
抒写因无援而落第的悲愤，并隐隐请求高侍郎引援。
韩愈
左迁至蓝关示侄孙湘

一封朝奏九重天，夕贬潮州路八千。
欲为圣明除弊事，肯将衰朽惜残年！
云横秦岭家何在？雪拥蓝关马不前。
知汝远来应有意，好收吾骨瘴江边。
本诗抒写忠谏得罪，远贬南荒的悲愤。
山石

山石荦确行径微，黄昏到寺蝙蝠飞。
升堂坐阶新雨足，芭蕉叶大栀子肥。
僧言古壁佛画好，以火来照所见稀。
铺床拂席置羹饭，疏粝亦足饱我饥。
夜深静卧百虫绝，清月出岭光入扉。
天明独去无道路，出入高下穷烟霏。
山红涧碧纷烂漫，时见松枥皆十围。
当流赤足踏涧石，水声激激风吹衣。
人生如此自可乐，岂必局促为人鞿。
嗟哉吾党二三子，安得至老不更归。
本诗状写游宿石寺自昏至明的景色变化，寓寄诗人不遇的愤懑及冲决愁苦，自信自傲的狂放意气。
春雪

新年都未有芳华，二月初惊见草芽。
白雪却嫌春色晚，故穿庭树作飞花。
表现诗人见飞雪迎春时的欣喜之情。
听颖师弹琴

昵昵儿女语，恩怨相尔汝。
划然变轩昂，勇士赴敌场。
浮云柳絮无根蒂，天地阔远随飞扬。
喧啾百鸟群，忽见孤凤凰。
跻攀分寸不可上，失势一落千丈强。
蹉余有两耳，未省听丝篁。
自闻颖师弹，起坐在一旁。
推手遽止之，湿衣泪滂滂。
颖乎尔诚能，无以冰炭置我肠。
描绘颖师琴曲音乐形象的精妙及其感人心腑的艺术力量。
李白
渡荆门送别

渡远荆门外，来从楚国游。
山随平野尽，江入大荒流。
月下飞天镜，云生结海楼。
仍怜故乡水，万里送行舟。
该诗描绘了由蜀向楚途中的宏伟景观，在对故乡的深挚依恋中，透露出青年人仕途时的壮阔胸襟。
宣城谢眺楼饯别校书叔云

弃我去者，昨日之日不可留；
乱我心者，今日之日多烦忧。
长风万里送秋雁，对此可以酣高楼。
蓬莱文章建安骨，中间小谢又清发。
俱怀逸兴壮思飞，欲上青天览明月。
抽刀断水水更流，举杯销愁愁更愁。
人生在世不称意，明朝散发弄扁舟。
该诗借题发挥，在抒写不遇之恨，避世之想的同时，表现了狂傲的意气。
陪侍郎叔游洞庭
刬却君山好，平铺湘水流。
巴陵无限酒，醉杀洞庭秋。
该诗抒发了流放后愤懑狂傲的心情。
独坐敬亭山

众鸟高飞尽，孤云独去闲。
相看两不厌，只有敬亭山。
该诗表达不为人识，孤芳自赏，唯有与山水为伴的情怀。
听蜀僧浚弹琴

蜀僧抱绿绮，西下峨嵋峰。
为我一挥手，如听万壑松。
客心洗流水，余响入霜钟。
不觉暮碧山，秋云暗几重。
该诗赞僧浚琴音超凡出俗，清人心神。
李贺
致酒行

零落栖迟一杯酒，主人奉觞客长寿。
主父西游困不归，家人折断门前柳。
吾闻马周昔作新丰客，天荒地老无人识。
空将笺上两行书，直犯龙颜请恩泽。
我有迷魂招不得，雄鸡一声天下白。
少年心事当拏云，谁念幽寒坐呜呃。
抒写了诗人不遇的悲愤与傲兀的自尊。
马诗

此马非凡马，房星本是精。
向前敲瘦骨，犹自带铜声。
本诗咏良马之不幸，寄托怀才不遇而傲然不群之气。
梦天

老兔寒蟾泣天色，云楼半开壁斜白。
玉轮轧露湿团光，鸾佩相逢桂香陌。
黄尘清水三山下，更变千年如走马。
遥望齐州九点烟，一泓海水杯中泻。
本诗抒写人生无常，世事易变之感，表达了以升仙来摆脱物质世界束博的渴望，显示了诗人畸形的幻灭的心态。
孟浩然
岁暮归南山

北阙休上书，南山归敝庐。
不才明主弃，多病故人疏。
白发催年老，青阳逼岁除。
永怀愁不寐，松月夜窗虚。
抒写科举无成的感慨，也表达了年华不驻的焦虑。
夜归鹿门歌

山寺钟鸣昼已昏，渔梁渡头争渡喧。
人随沙岸向江村，余亦乘舟归鹿门。
鹿门月照开烟树，忽到宠公栖隐处。
岩扉松径长寂寥，唯有幽人独来去。
抒写企慕古贤、遁世无门的幽洁情愫。
宿建德江

移舟泊烟渚，日暮客愁新。
野旷天低树，江清月近人。
抒写旅况寂寞之慨，隐见郁抑不群之意。
夏日南亭怀辛大

山光忽西落，池月渐东上。
散发乘夕凉，开轩卧闲敞。
荷风送香气，竹露滴清响。
欲取鸣琴弹，恨无知音赏。
感此怀故人，中霄劳梦想。
写闲居寂寞中怀友之想，亦见清介襟怀。
过故人庄

故人具鸡黍，邀我至田家。
绿树村边合，青山郭外斜。
开轩面场圃，把酒问桑麻。
待到重阳日，还来就菊花。
抒写与田园旧友纯朴的友情，也显示了热爱田园生活的真率情趣。
春晓

春眠不觉晓，处处闻啼鸟。
夜来风雨声，花落知多少？
抒写真率自然，一无拘束的情趣。
孟郊
登科后

昔日龌龊不足夸，今朝放荡思无涯。
春风得意马蹄疾，一日看尽长安花。
极写久困不第后一举成名时欣喜若狂的心情。
上官仪
入朝洛堤步月

脉脉广川流，驱马历长洲。
鹊飞山月曙，蝉噪野风秋。
抒写早朝时恬适心境，也有以见唐初宫廷诗人宽远典雅的韵度。
宋之问
渡汉江

岭外音书断，经冬复历春。
近乡情更怯，不敢问来人。
本诗表现了由谪所逃归的诗人思家而有胆怯的复杂心情。
王勃
咏风

肃肃凉风生，加我林壑清。
驱烟寻涧户，卷雾出山楹。
去来固无迹，动息如有情。
日落山水静，为君起松声。
通过对山林清风的生动描绘，隐隐寓寄了诗人俊逸的气质与博大的胸襟。
送杜少府之任蜀州

城阙辅三秦，风烟望五津。
与君离别意，同是宦游人。
海内存知己，天涯若比邻。
无为在歧路，儿女共沾巾。
本诗化离别之悲伤为互勉之慷慨，显示了青年王勃的宏远气度。
王维
少年行

新丰美酒斗十千，咸阳游侠多少年。
相逢意气为君饮，系马高楼垂柳边。
本诗咏长安游侠豪宕意气，表现了诗人早年的高朗心境。
使至塞上

单车欲问边，属国过居延。
征蓬出汉塞，归雁入胡天。
大漠孤烟直，长河落日圆。
萧关逢侯骑，都护在燕然。
本诗抒写奉使出塞时不无孤寂之感，却更多内容豪仕之情的复杂心意，也隐见诗人爱国热忱。
鹿柴

空山不见人，但闻人语响。
返景入深林，复照青苔上。
本诗表现诗人孤寂的心态。
送元二使安西

渭城朝雨浥轻尘，客舍青青柳色新。
劝君更尽一杯酒，西出阳关无故人。
这是一首送别诗，七绝今体。以清景反衬别情，以近出暗示远赴，无限情深，都从酒杯见之，得绝句空灵之妙，于极自然中见出极新警。
九月九日忆山东兄弟

独在异乡为异客，每逢佳节倍思亲。
遥知兄弟登高处，遍插茱萸少一人。
本诗抒写节日思亲之情。
王之涣
登鹳雀楼

白日依山尽，黄河入海流。
欲穷千里目，更上一层楼。
通过层楼登眺，表现了诗人开阔的心胸，隐含时空无尽，追求无涯的人生哲理。
凉州词

黄河远上白云间，一片孤城万仞山。
羌笛何须怨杨柳，春风不度玉门关。
本诗写戍边将士思乡之情，于怨苦中仍见盛唐人强昂心态。
韦应物
秋夜寄丘员外

怀君属秋夜，散步咏凉天。
空山松子落，幽人应未眠。
该诗表达了怀友之情，幽居之趣。
赋得暮雨送李胄

楚江微雨里，建业暮钟时。
漠漠帆来重，冥冥鸟去迟。
海门深不见，浦树远含滋。
相送情无限，沾襟比散丝。
该诗悬想友人雨行东归的景象，以抒写惜别之情。
寄全椒山中道士

今朝郡斋冷，忽忆山中客。
涧底束荆薪，归来煮白石。
欲持一瓢酒，远慰风雨夕。
落叶满空山，何处寻行迹？
这是一首寄赠诗。在清秋寂寞、风雨怀人得感慨中，寄托了深挚情愫与淡远的意趣。
滁州西涧

独怜幽草涧边生，上有黄鹂深树鸣。
春潮带雨晚来急，野渡无人舟自横。
该诗写春日自生自荣的自然美，表现了诗人超逸脱俗的情趣。
虞世南
蝉

垂緌饮清露，流响出疏桐。
居高声自远，非是籍秋风。
本诗借说蝉，抒写诗人自信而清高的气度。
历代诗歌精选当前页:唐及五代
进入页次 汉魏 两晋南北朝 唐及五代 宋代 元明清

家庭百宝箱系列软件 秦堤居士精心编制 版权所有 侵权必究